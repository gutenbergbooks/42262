<!DOCTYPE html PUBLIC "-//W3C//DTD XHTML 1.1//EN"
    "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="nl">

<head>
  <meta http-equiv="Content-Type" content="text/html;charset=UTF-8" />
  <meta http-equiv="Content-Style-Type" content="text/css" />

  <title>
    Piepkuikentje, by Anna Hubert van Beusekom--A Project Gutenberg eBook.
  </title>
  <style type="text/css">

h1           {text-align: center; clear: both; margin-top: 1em; margin-bottom: 1em;
              font-size: 300%;}
h2           {text-align: center; clear: both; margin-top: 4em; margin-bottom: 1em;
              font-size: 100%; font-weight: normal;
              page-break-before: always;}

p            {text-align: justify; text-indent: 1em;}
p.tp         {margin-top: 3em; margin-bottom: 3em; text-align: center; text-indent: 0em;}
p.noi        {text-indent: 0em;}
p.piep       {float: right; text-align: left; text-indent: 4em; margin-right: 1em;}

div.title    {margin-top: 3em; margin-bottom: 3em; text-align: center;
              page-break-before: always; page-break-after: always;}
div.voorblad {margin-top: 3em; margin-bottom: 1em; text-align: center; font-size: 150%;
              page-break-before: always; page-break-after: always;}
div.verso    {margin-top: 4em; margin-bottom: 1em;
              page-break-before: always; page-break-after: always;}
div.adres    {margin-top: 0em; margin-bottom: 0em;
              padding-top: 4em; padding-bottom: 1em; font-style: italic;
              page-break-before: always; page-break-after: always;}
div.adv      {margin-top: 2em; margin-bottom: 0em;
              padding-top: 4em; padding-bottom: 4em;
              border-top: 4px double black; border-bottom: 4px double black;
              page-break-before: always; page-break-after: always;}

/* TB */
hr           {width: 33%; clear: both; border: 1px solid black;
              margin-top: 1em; margin-bottom: 2em; margin-left: auto; margin-right: auto;}
hr.tb        {border-style: none;}
hr.chend     {width: 11%; margin-top: 2em; margin-bottom: 2em;}
hr.chbegin   {width: 11%; margin-top: 1em; margin-bottom: 1em;}
hr.hrdash     {width: 100%; border: 1px dashed black;}

.pagenum     {/* uncomment the next line for invisible page numbers */
              /* visibility: hidden;  */
              position: absolute; left: 93%; text-indent: 0em; text-align: right;
              font-size: small; font-weight: normal; font-variant: normal; font-style: normal;
              letter-spacing: normal; color: #888888;}
span[title].pagenum:after {content: "[" attr(title) "] ";}

.blockquote  {margin-left: 8%; margin-right: 0%;}
.telegram    {margin-left: 1.5em; font-style: italic;}

/* TABLES */
table        {margin-left: auto; margin-right: auto;
              padding: 0; border: 0; border-collapse: collapse;}

/* ALIGN */
.center      {text-align: center;}
.right       {text-align: right;}
.ind3        {text-indent: 3em;}
.rind1       {padding-right: 1em;}
.rind2       {padding-right: 2em;}

sup          {vertical-align: 0.3em; font-size: 75%;}
.g           {letter-spacing: 0.2em; margin-right: -0.2em; font-weight: normal; font-style: normal;}
.ls1         {letter-spacing: 0.1em; margin-right: -0.1em;}
ins.corr     {border-bottom: 1px dotted red; text-decoration: none;}

/* IMAGES */
img          {border: 0;}
.figcenter   {margin: auto; text-align: center;}
.deco        {margin-top: 1em; margin-bottom: 2em;
              margin-left: auto; margin-right: auto; text-align: center;}

/* POETRY */
.poem            {margin-left: 10%; margin-right: 10%; text-align: left; font-size: 75%;}
.poem br         {display: none;}
.poem .stanza    {margin: 1em 0em 1em 0em;}
.poem div.i0     {display: block; margin-left: 0em; padding-left: 8em; text-indent: -8em;}
.poem div.i3     {display: block; margin-left: 3em; padding-left: 8em; text-indent: -8em;}

.size67      {font-size: 67%;}
.size90      {font-size: 90%;}
.size150     {font-size: 150%;}

/* Transcriber Note */
.TNbox       {border: 1px solid; padding: 1em; font-family: sans-serif; font-size: 90%;
              page-break-after: always;}
.break       {page-break-before: always;}
.TNbox h2    {font-variant: small-caps; font-size: 130%; letter-spacing: 0;
              margin-top: 1em; margin-bottom: 1em; line-height: 2em;
              page-break-before: avoid;}
.TNbox p     {text-indent: 0em; margin-top: 0.7em; margin-bottom: 0.7em;}
.TNbox table {width: 100%; font-size: 90%;}
.TNbox th    {text-align: left;}
.TNbox td    {text-align: left; vertical-align: top;}
td.td2       {width: 20%;}
td.td4       {width: 40%;}

@media screen
  {
    body              {margin-left: 8%; margin-right: 8%;}
    p                 {margin-top: .4em; margin-bottom: .4em;}
    .TNbox            {margin: 10% 10% 5% 10%; background-color: #dddddd;}
    ins.corr2         {border-bottom: 1px dotted red; text-decoration: none;}
    .tnhide           {display: inline;}
  }

@media print
  {
    p                 {margin: 0;}
    .pagenum          {display: none;}
    ins               {border: none;}
    ins.corr2         {border: none; text-decoration: none;}
    .tnhide           {display: none;}
  }

@media handheld
  {
    body              {margin-left: 2%; margin-right: 2%;}
    p                 {margin-top: .2em; margin-bottom: .2em;}
    .g                {letter-spacing: 0em; margin-right: 0em; font-style: italic;}
    .pagenum          {display: none;}
    ins               {border: none;}
    ins.corr2         {border: none; text-decoration: none;}
    .tnhide           {display: none;}
  }

  </style>
</head>

<body>

<div class="TNbox">

  <h2>Opmerkingen van de bewerker</h2>

  <p>De tekst in dit bestand wordt weergegeven in de originele, verouderde spelling.
  Er is geen poging gedaan de tekst te moderniseren.</p>

  <p>Afgebroken woorden aan het einde van de regel zijn stilzwijgend hersteld.</p>

  <p>Overduidelijke druk- en spelfouten in het origineel zijn gecorrigeerd<span class="tnhide">; deze zijn voorzien van een
  <ins class="corr" title="Bron: dnnne roed stipppellijn">dunne rode stippellijn</ins>,
  waarbij de Brontekst via een zwevende pop-up beschikbaar is</span>.<br />
  Variaties in spelling (met/zonder accent, met/zonder koppelteken,
  met/zonder spatie, met/zonder superscript) zijn behouden.</p>

  <p>Een overzicht van de aangebrachte correcties is te vinden aan
  <a href="#correctie">het eind van dit bestand</a>.</p>

</div>

<div class="figcenter" style="width: 490px;">
  <img src="images/cover.jpg" width="490" height="722" alt="voorkant" />
</div>

<p><span class="pagenum" title="i">&nbsp;</span><a id="p_i"></a></p>

<p><span class="pagenum" title="ii"><br />&nbsp;</span><a id="p_ii"></a></p>

<div class="adv">

  <p class="noi size90">Van dezelfde schrijfster:</p>

  <p class="center size150">&bdquo;TANTE LOESJE&rdquo;,</p>

  <p class="center size90">ingenaaid <b>f 1.90</b>, gebonden <b>f 2.50</b></p>

</div>

<p><span class="pagenum" title="iii">&nbsp;</span><a id="p_iii"></a></p>

<div class="voorblad">
  <p class="center">PIEPKUIKENTJE</p>
</div>

<p><span class="pagenum" title="iv">&nbsp;</span><a id="p_iv"></a></p>

<p><span class="pagenum" title="v"><br />&nbsp;</span><a id="p_v"></a></p>

<div class="title">

  <h1>PIEPKUIKENTJE</h1>

  <p class="tp size67">DOOR</p>

  <p class="tp size90">ANNA HUBERT VAN BEUSEKOM</p>

  <div class="figcenter" style="width: 164px;">
   <img src="images/drukkersmerk.png" width="164" height="181" alt="UITGEVERS MAATSCHAPPIJ ELSEVIER" />
  </div>

  <p class="tp size90">AMSTERDAM<br />
  UITGEVERS-MAATSCHAPPY &bdquo;ELSEVIER&rdquo;<br />
  1909</p>

</div>

<p><span class="pagenum" title="vi">&nbsp;</span><a id="p_vi"></a></p>

<div class="verso"></div>

<p><span class="pagenum" title="vii">&nbsp;</span><a id="p_vii"></a></p>

<div class="adres">

  <p class="right rind2"><i>Aan mijn jongste zuster.</i></p>

</div>

<p><span class="pagenum" title="viii">&nbsp;</span><a id="p_viii"></a></p>

<p><span class="pagenum" title="1"><br />&nbsp;</span><a id="p_1"></a></p>

<h2><a id="HOOFDSTUK_I">HOOFDSTUK I.</a></h2>

<hr class="chbegin" />

<p>&bdquo;Zoo Maartje, is de familie thuis?&rdquo;</p>

<p>&bdquo;Ja zeker, juffrouw Lizzy. Gaat u maar naar
de serre.&rdquo;</p>

<p>&bdquo;Zijn de kinderen al naar bed?&rdquo;</p>

<p>&bdquo;O jé ja, juffrouw. Doe u uw goed niet af?&rdquo;</p>

<p>&bdquo;Nee, ik kom maar eventjes.&rdquo;</p>

<p>Maartje verdwijnt naar de keuken en ik treed
na 'n zacht klopje de huiskamer in, waar volslagen
duisternis heerscht. Max en Floor, die in de
aangrenzende serre allergenoeglijkst bij hun roode
lampje zitten te schemeren, merken niets van
mijn aanwezigheid.</p>

<p>'t Is 'n warme Aprilavond, zoo zacht en zoel
of 't al zomer was. De glazen deuren staan open
en uit 't tuintje stroomt 'n flauwe hyacinthengeur
naar binnen. 't Theewater zingt 'n lijzig liedje. Ze
zeggen geen van beiden 'n woord.</p>

<p>Floor&mdash;ze is de oudste van ons vijven en werd
indertijd &bdquo;'t mooie meisje Beumer&rdquo; genoemd&mdash;zit
achter 't theeblad, dat op 't lage eikenhouten
tafeltje gereed staat. Haar fijn profieltje met 't
<span class="pagenum" title="2">&nbsp;</span><a id="p_2"></a>grappige wipneusje teekent zich nog vrij scherp
af tegen den lichteren achtergrond. Van Max zie
ik enkel 't stukje schouder en rug; hij verdwijnt
bijna geheel in de schaduw van 'n grooten palm.</p>

<p>&bdquo;Hm... hú-ùm,&rdquo; kuch ik.</p>

<p>Nu kijken ze beiden op. Floor springt half overeind
in haar rieten stoeltje met 'n:</p>

<p>&bdquo;Hè kind, wat laat je ons schrikken!&rdquo;</p>

<p>En Max' basstem valt in:</p>

<p>&bdquo;Zoo, zoo Piepkuikentje, sluip jij daar zoo nihilistisch
binnen!&rdquo;</p>

<p>&bdquo;Als je zoo flauw bent om me Piepkuikentje
te noemen en dus wéér vergeet wat je me pas op
m'n negentienden verjaardag zoo plechtig beloofd
hebt, ga ik onmiddellijk naar huis en laat jullie
doodeenvoudig Eef's brief niet lezen.&rdquo;</p>

<p>&bdquo;Wat, 'n brief uit Indië? Gauw, geef hier!
Goeie tijding?&rdquo;</p>

<p>&bdquo;Gaat alles naar wensch met de baby?&rdquo;</p>

<p>Floor gunt me nauwelijks tijd om me den brief
uit mijn mantelzak te laten hijschen, zóó benieuwd
is ze naar berichten van Eef, de zuster,
die op haar volgt en die nu ruim anderhalf jaar
geleden trouwde en naar Indië ging.</p>

<p>&bdquo;O ja, alles is uitstekend. 't Kleintje groeit als
kool. Moeder heeft thuis 't kiekje, dat Herman
van de twee Eva's gemaakt heeft. Ze wou 't niet
<span class="pagenum" title="3">&nbsp;</span><a id="p_3"></a>meegeven. Je moest er zelf maar naar komen
kijken, maar om je de waarheid te zeggen, je zult
er niet veel aan zien. Groote Eef lijkt goed, maar
van de kleine zie je ongeveer niets.&rdquo;</p>

<p>&bdquo;Hè, jammer,&rdquo; zegt Floor. Dan neemt de brief
haar totaal in beslag, want Max heeft 't licht in
de huiskamer aangestoken en onverwijld vallen
ze op de dichtbeschreven velletjes mailpapier aan.</p>

<p>Ik ben moe van 't loopen en 't boodschappen
doen van vanmiddag en trek me zoolang in de
serre terug, waar ik me lekkertjes in Max' schommelstoel
neerlaat. Er wordt toch niet de minste
notitie van me genomen.</p>

<p>Floor zit op de leuning van den roodleeren fauteuil
met haar blonde hoofd vlak onder de lamp,
terwijl Max over haar schouder heen meeleest.</p>

<p>'t Is zoo'n leuk paartje. Max is zoo heelemaal
onze oudste broer, vaderlijk en tegelijk jongensachtig,
in spijt van zijn baardje, waarmee we hem
zoo geplaagd hebben, maar dat hij tóch laat staan
van wege 't geposeerde!! Floor ziet er nog uit
als een jongmeisje, heelemaal niet als 'n moeder
van drie kinderen.</p>

<p>Liesje, hun oudste dochtertje&mdash;'t petekind van
moeder en mij&mdash;is al 'n bijdehand krullebolletje
van vijf en Bobbie en Loekie zijn vier en twee
jaar.</p>

<p><span class="pagenum" title="4">&nbsp;</span><a id="p_4"></a></p>

<p>Ik ben dol op mijn nichtje en neefjes en vind 't
meer dan ellendig, dat ik zoo goed als niets aan
mijn tante-schap over kleine Eefje zal hebben,
want Eef en Herman zullen de eerste jaren wel
niet naar Holland komen. Gelukkig dat Max en
Floor me zoo bij hun troepje vertrouwen en dat&mdash;ik
kan 't met de hand op m'n hart getuigen&mdash;de
kinderen bizonder op me gesteld zijn, want voor
mij, arm Piepkuikentje, opent zich vooreerst 't niet
zeer rooskleurige verschiet van alleen met de
oudertjes in 't eens zoo vroolijke, drukke nest te
zullen achterblijven.</p>

<p>Bé, mijn drie jaar oudere zuster zal in 't begin
van de volgende maand de bruid zijn en Flip, onze
eenige broer, met wien ik maar één jaar verschil,
studeert te Leiden in de rechten.</p>

<p>Bé is een goed, lief kind, maar ik zou meer aan
haar gehad hebben als Aad van der Marck, mijn
aanstaande zwager, haar niet van de schoolbanken
af 't hof gemaakt had, zoodat haar hoofd en hart
meestal te zeer van &bdquo;hem&rdquo; vervuld waren om veel
te voelen voor de kinderachtigheden, die Flip en
ik uithaalden, want lieve deugd, wat wij samen
met onze buurjongens al niet hebben uitgespookt!
Kale boodschappen doen, belletje trekken en centje
tikkelen waren onze liefste bezigheden, om niet
te spreken van den brand, dien we eens op
<span class="pagenum" title="5">&nbsp;</span><a id="p_5"></a>zolder stichtten toen we er vuurwerk afstaken en
van de tallooze plagerijen, die Trui, onze oude, brommige
keukenmeid, zich moest laten welgevallen. Ook
Bé heeft veel van ons te verduren gehad. Wat
konden Flip en ik haar onbarmhartig voor den gek
houden, als Aad niet afliet ontelbare malen langs
onze villa te fietsen en smachtende blikken naar
binnen wierp, en wat 'n flauwe rijmpjes maakten
we dan! Een er van zongen we tweestemmig:</p>

<div class="poem">
  <div class="stanza">
    <div class="i0">Kijk wie fietst daar door 't Park?<br /></div>
    <div class="i0">'t Is de jongling van der Marck!<br /></div>
    <div class="i0">Bij de Beumers kijkt hij binnen<br /></div>
    <div class="i0">Om zijn Béetje te beminnen.<br /></div>
    <div class="i0">Kom je vroeg of kom je spade<br /></div>
    <div class="i0">Iederen dag is 't daar parade.<br /></div>
  </div>
</div>

<p>Dan kreeg Bé 'n groote kleur, haalde haar
schouders op en deed net of 't haar niets schelen
kon, maar heel prettig kan ze 't toch niet gevonden
hebben. Wáárom we 't deden wisten we eigenlijk
zelf niet. 't Was alleen uit behoefte onzen plaaglust
bot te vieren en daarvoor zijn verliefde menschen
altijd 'n dankbaar element. We mogen Aad
nu allemaal even graag en ik zou werkelijk niet
weten wat ik tegen hem zou kunnen hebben, al
houd ik voor mij 't allermeest van zwager Max.
Maar dat komt omdat die de oudste rechten heeft
en &bdquo;'t Piepkuikentje,&rdquo;&mdash;de kinderen zeggen
<span class="pagenum" title="6">&nbsp;</span><a id="p_6"></a>&bdquo;tante Piep&rdquo;&mdash;eigenlijk schandelijk verwent,
al heb ik dien gehaten bijnaam ook aan hem te
danken.</p>

<p>Herman Roelofs, mijn Indischen zwager, kennen
we betrekkelijk weinig en Eef's engagement nu
drie jaar geleden, viel als een donderslag uit de
lucht. Ze logeerde in Arnhem bij 'n vriendin en
kwam onverwachts zeer opgewonden met &bdquo;'t
nieuws&rdquo; naar huis. Nu, op den donderslag volgde
'n flink onweer. Iedereen was woedend. Onze
vroolijke, drukke Eef naar Indië.... 't Kon en 't
mocht niet!</p>

<p>Maar jawel, vader en moeder en de anderen
hadden goed praten en Flip en ik&mdash;de kleintjes
wier opinie absoluut niet in aanmerking kwam&mdash;konden
in machtelooze razernij tegen 't onbekende
monster onze vuisten ballen; toen Herman
kwam sloegen onze meeningen één voor één om
als bladeren aan 'n boom. Wij waren dadelijk ingepakt
door z'n aardige gezicht en prettige manieren.</p>

<p>&bdquo;'t Lijkt toch wel 'n geschikte jongen,&rdquo; hoorde
ik vader tegen moeder zeggen na de allereerste
kennismaking, en ik vlóóg naar Eef, die op haar
slaapkamer 'n deuntje zat te huilen, bracht haar
't goede nieuws over, waarvoor ik half gesmoord
werd in 'n omhelzing en veertien dagen later was
't zaakje in orde.</p>

<p><span class="pagenum" title="7">&nbsp;</span><a id="p_7"></a></p>

<p>Na 'n half jaar ging Herman naar Indië en 'n
jaar later is Eef hem gevolgd. Tot nog toe gaat
't hun bizonder goed. Ze wonen dicht bij Soerabaja,
waar Herman 'n goede betrekking als ingenieur bij
de spoorwegen heeft, maar dit alles neemt niet
weg, dat vaders haar, enkele maanden na Eefs
vertrek, spierwit was en dat we moeder nooit meer
door 't huis hooren zingen, zooals ze vroeger
deed......</p>

<p>'k Ben vooral voor de oudertjes blij, dat Bé
vlak in de buurt blijft. Wij zijn nog van die
ouderwetsche menschen, die met 'n stevigen
familieband aan elkaar verbonden zijn en
elkaar noodig blijven hebben in alle levensomstandigheden.</p>

<p>&bdquo;Ziezoo, wij zijn klaar. Gezellig schrijft die
Eef!&rdquo;</p>

<p>Floor wipt van de stoelleuning, vouwt den
brief op en reikt hem mij weer over, opdat ik
hem straks aan moeder terug kan geven, die al
Eefs brieven op volgorde bewaart.</p>

<p>&bdquo;Ik vind die correspondentie altijd vermakelijk.
Je kunt je alles zoo goed voorstellen, zooals Eef
't beschrijft,&rdquo; prijst Max, &bdquo;'t is werkelijk 'n gave
als je de dingen zoo goed&rdquo;......</p>

<p>Maar midden in z'n lofzang blijft hij steken,
want boven onze hoofden weerklinkt 'n dof gestommel,
<span class="pagenum" title="8">&nbsp;</span><a id="p_8"></a>gevolgd door zóó'n erbarmelijk gehuil
als 'n kinderkeel maar met mogelijkheid kan
voortbrengen.</p>

<p>Ik spring uit den schommelstoel, Max gooit
de krant, die hij net heeft opgenomen neer, Floor
zet met 'n plof 't steenen trekpotje op 't theeblad
en snelt onder den kreet: &bdquo;Bobbie!&rdquo; naar boven,
onmiddellijk gevolgd door Max en mij.</p>

<p>'t Blijkt dat de arme Bobbie uit bed gevallen
is, eigenlijk meer gegléden dan gevallen, zoodat
hij zich geen pijn gedaan heeft, maar hij is erg
geschrikt en vindt 't noodig nog zachtjes door te
snikken, terwijl Floor op haar eigen bed gezeten,
hem op schoot houdt en bedarend over z'n blonde
kopje strijkt.</p>

<p>Doddig, dik kereltje zooals hij daar zit met z'n
bloote beentjes en z'n slaaproode, bolle wangetjes,
waarlangs groote tranen biggelen! Hij is zoo'n
heerlijk gezond kind en zoo goedig. Enkele dagen
geleden was hij in-gelukkig toen Loekie zijn bedje
kreeg en hij in 'n &bdquo;echt goote kinnere bed&rdquo; mocht
slapen.</p>

<p>&bdquo;En hoe kwam dat nou, jou kleine, domme
vent?&rdquo; vraagt Max met 'n bloot voetje in z'n
groote, bruine handen.</p>

<p>&bdquo;Weet niet,&rdquo; zegt Bobbie met 'n snikje, maar
dan trek ik 'n gezicht tegen hem, waar hij altijd
<span class="pagenum" title="9">&nbsp;</span><a id="p_9"></a>vreeselijk om lachen moet en dat ook nu zijn uitwerking
niet mist.</p>

<p>Hij schatert 't ineens uit door z'n tranen heen
en roept enthousiast:&bdquo;Nog is, nog is! Nog één
keertje, tante Piep! Toe!&rdquo;</p>

<p>En ik blaas m'n wangen op en rol met m'n
oogen, tot Max en Floor me allebei smeeken er
mee uit te scheiden. Dan tilt Max onder dankbetuiging
z'n opgedroogden zoon van Floor's
schoot en draagt hem in triomf naar 't lage,
ijzeren ledikantje, waar de plotseling vervaarlijk
knikkebollende Bobbie met de vermaning:
&bdquo;En nu gauw slapen, hoor baasje,&rdquo; wordt ondergebracht.</p>

<p>Floor en ik inspecteeren intusschen 't bedje in den
anderen hoek van de kamer, waarin Loekie rustig
door alles heen slaapt. 't Kleine ventje ligt er
bijna heelemaal onder, niets dan 'n pikzwart kuifje
komt boven dek.</p>

<p>&bdquo;Och wat is-t-ie warm,&rdquo; fluistert Floor met
teedere hand de lakentjes gladstrijkend.</p>

<p>'t Donkere kopje op 't kussen beweegt even;
dan slaapt hij rustig verder.</p>

<p>&bdquo;Wat lijkt hij op Max,&rdquo; zeg ik, terwijl we door
de openstaande deur 't kabinetje binnengaan, waar
Liesje alleen slaapt.</p>

<p>&bdquo;Ja hè,&rdquo; zegt Floor verrukt.</p>

<p><span class="pagenum" title="10">&nbsp;</span><a id="p_10"></a></p>

<p>Tot onze groote verwondering zit Liesje klaarwakker
rechtop in bed.</p>

<p>&bdquo;Zoo Moekie en tante Piep zijn jullie daar eindelijk!
'k Ben túúrlijk al lang wakker, omdat
Bobbie zoo huilde, maar ik ben zoet in bed gebleven
toen ik jullie hoorde. Wat was er toch?&rdquo;</p>

<p>&bdquo;O Bobbie is uit bed gevallen, maar nu slaapt
hij al weer.&rdquo;</p>

<p>&bdquo;En waar is Paats?&rdquo;</p>

<p>&bdquo;Nog even bij Bobbie om hem onder te dekken.
Zoo-met-een zal hij wel bij je komen.&rdquo;</p>

<p>&bdquo;O.&rdquo; Liesjes groote blauwe oogen zien ons helder
en verstandig aan en de twee kleine, krullige
vlechtjes steken grappig aan weerzijden van haar
hoofdje uit.</p>

<p>&bdquo;Zal tante Piep je nou 's lekker onderdekken?&rdquo;
bied ik aan.</p>

<p>&bdquo;Nee, moet Paats doen,&rdquo; klinkt 't beslist.
&bdquo;Wacht 's even kijken of pop Dora slaapt,&rdquo; en ze
buigt zich uit bed om in de poppenwieg te kijken.</p>

<p>&bdquo;Hè foei, je mag niet op je duimpje zuigen.
Dat is vies. Daar wor-je nou te groot voor. Als
je 't weer doet, schrijf ik an Sintniklaas. Warempeltjes
ik dòe 't hoor. Nee, niet huilen en gauw
slapen,&rdquo; vermaant Liesje haar poppenkind. Dan
doet ze zorgvuldig de gordijntjes weer dicht en
met 'n hoog-ernstig gezichtje vervolgt ze tot ons:</p>

<p><span class="pagenum" title="11">&nbsp;</span><a id="p_11"></a></p>

<p>&bdquo;Lástig dat die kinderen zijn! Ze doen nóóit
wat je zegt.&rdquo;</p>

<p>Max' hoofd verschijnt om de deur.</p>

<p>&bdquo;Zoo, doe jij dan maar 's gauw wat ik zeg en
ga liggen, dan zal ik je 's lekker instoppen.&rdquo;</p>

<p>&bdquo;Goed, maar eerst 'n kus van Moekie en Tante,&rdquo;
conditionneert Liesje.</p>

<p>Daarna laat ze zich door Paats, waar ze doodelijk
van is, gedwee knuffelen en onderdekken.</p>

<hr class="tb" />

<p>Ik blijf beneden nog even 'n kopje thee drinken
en trek dan af, 'n klein eindje door Max en Floor
begeleid, die beiden blootshoofds&mdash;Floor op Max'
dringend verzoek enkel met Bobbie's cape om&mdash;meeloopen
tot 't einde van de straat.</p>

<p>&bdquo;<span xml:lang="de">Kannst unbegleitet nach Hause gehn</span>, hè Piepkuiken?&rdquo;</p>

<p>&bdquo;Natuurlijk Max, ik ben geen kind meer, al
schijn je me maar niet behoorlijk &bdquo;Lizzy&rdquo; te
kunnen noemen.&rdquo;</p>

<p>&bdquo;Nu dag Lizzy, dan.<ins class="corr2" id="corr1" title="Bron: &rdquo;"></ins> M'n zegen, hoor.&rdquo;</p>

<p>&bdquo;En de mijne,&rdquo; roept Floor en wuift me na
terwijl ze gearmd samen wegwandelen.</p>

<p>'t Is maar 'n kippeneindje van mijn zwager de
Weert naar ons huis. In vijf minuten ben ik er.</p>

<p>Flip doet open.</p>

<p>&bdquo;Zoo ouwe jongen, ben je weer over?&rdquo;</p>

<p><span class="pagenum" title="12">&nbsp;</span><a id="p_12"></a></p>

<p>&bdquo;Zooals je ziet. Ik kreeg 't ineens in m'n bol,
dat ik deze week wel thuis kon komen werken.&rdquo;
Ik hang mijn goed aan den kapstok en vraag:</p>

<p>&bdquo;Alleen werken of?....&rdquo;</p>

<p>&bdquo;Nou ja, we gaan minstens één dagje samen
fietsen met dat mooie weer. Dat snap je, hè.&rdquo;</p>

<p>&bdquo;Ha,&rdquo; zeg ik. 'n Goeierd is die Flip toch! Als
belooning geef ik hem 'n tik op z'n schouder,
maar hij vat 't op als 't sein tot 'n stoeipartij en
grijpt me bij m'n polsen. Ik ruk me los, ren de
trappen naar 't <span xml:lang="fr">sousterrain</span> af en vlucht den tuin
in. Hij me achterna; de kiezels vliegen naar alle
kanten, tot wij bij 't schuurtje tegen elkaar aanbonsen
en schaterend door de open serredeur de
huiskamer intollen, waar vader en moeder zitten
te lezen.</p>

<p>&bdquo;Kinderen, kinderen,&rdquo; berispt vader over z'n
krant heen, maar moeder lacht glunder:</p>

<p>&bdquo;Och man, laat ze maar.&rdquo;</p>

<p>Maar we kùnnen geen van beiden meer en
ploffen ieder ademloos op 'n stoel. Blazend steek
ik m'n losgesprongen haren vast.</p>

<p>&bdquo;Waar is Bé? Met Aad uit?&rdquo; vraag ik zoo
gauw ik eenigszins tot bedaren kom.</p>

<p>&bdquo;Ja, ze zijn samen naar 't huisje. 't Kleed voor
de eetkamer was gekomen en ze moesten natuurlijk
even gaan zien hoe dat stond.&rdquo;</p>

<p><span class="pagenum" title="13">&nbsp;</span><a id="p_13"></a></p>

<p>&bdquo;'k Ben d'r ook erg benieuwd naar. 't Wordt er nu
al zoo gezellig! Ga je morgen 's mee kijken, Flip?&rdquo;</p>

<p>&bdquo;'k Weet niet. 'k Heb zoo weinig verstand van
meubels en huizen inrichten. Dat is veel meer iets
voor jullie meisjes. Maar wanneer teekenen ze nou
eigenlijk aan?&rdquo;</p>

<p>&bdquo;Vijf Mei, dat is morgen over veertien dagen,
hè man?&rdquo;</p>

<p>&bdquo;Ja, we mogen zoo langzamerhand wel eens met
mekaar overleggen, wat we al zoo voor feestelijks
zullen doen. Met Eefs trouwen was alles zoo triestig;
maar onze Bé blijft goddank zóó dicht in de buurt,
dat we haar tenminste niet heelemaal zullen verliezen.
Daarom moet 't nu wat vroolijk zijn. Wat
zeggen jullie daarvan?&rdquo;</p>

<p>Vader schuift z'n kranten weg, zet z'n lorgnet
af en ziet ons beurt voor beurt veelbeteekenend aan.</p>

<p>&bdquo;'n Buitenpartij naar Beuk-en-hoven,&rdquo; stelt Flip
voor.</p>

<p>&bdquo;Duur en gevaarlijk wat 't weer betreft,&rdquo; vindt
moeder. &bdquo;Waarom niet 'n gezellig danspartijtje
hier in huis? We hebben zoo'n heerlijke suite en
boven in den salon kan er gesoupeerd worden.&rdquo;</p>

<p>&bdquo;Maar dat is wel erg druk voor je, 't heele huis
zoo onderstboven.&rdquo;</p>

<p>&bdquo;O, dat is niets,&rdquo; zegt moeder opgewekt. &bdquo;Ik
heb Lizzy en Roosje van der Marck om me te helpen
<span class="pagenum" title="14">&nbsp;</span><a id="p_14"></a>en Floor zal ook hier en daar wel 'n handje uitsteken.
Ik ben altijd voor de vroolijkheid geweest
en ik hoop hartelijk, dat onze Bé 'n prettige herinnering
aan haar bruidsdagen zal overhouden. Ik
weet dat Aad en zij 't land hebben aan stijve diners
en soirées, maar 'n paar huiselijke feestjes met
menschen om hen heen waar ze van houden, zullen
zeker in hun smaak vallen.&rdquo;</p>

<p>Er wordt juist gebeld.</p>

<p>&bdquo;Daar heb je ze,&rdquo; zeg ik opspringend.</p>

<p>&bdquo;Als ons Piepkuikentje nu haar mond maar kan
houden, want voorloopig moeten ze er niet in geconsulteerd
worden. Als alles eenmaal is vastgesteld
is 't tijd genoeg,&rdquo; vindt vader.</p>

<p>'k Heb nog net gelegenheid 'n beleedigd gezicht
te zetten en te beweren, dat 't aan mij heusch niet
liggen zal, als 't aanstaande bruidspaar binnenkomt.</p>

<p>Bé straalt en Aad van den weeromstuit ook,
terwijl Bé glunder vertelt:</p>

<p>&bdquo;O moeder, zoo leuk staat 't kleed! 't Is net of
't de kamer grooter maakt en we hebben ook die
ouwe Engelsche prent opgehangen boven 't buffetje.&rdquo;
Ze zet haar hoed af en gaat naast Aad op
de kanapee zitten.</p>

<p>&bdquo;'t Gáát er bewoonbaar uitzien. 'k Heb alle
hoop dat ons huisje niet dat zielloos nieuwe
hebben zal, zoodat je 't gevoel hebt bij je eigen
<span class="pagenum" title="15">&nbsp;</span><a id="p_15"></a>op visite te zitten,&rdquo; zegt Aad, Bé bezorgd 'n voetkussen
toeschuivend, maar ze schopt 't plagend
weg.</p>

<p>&bdquo;Jongenlief, ik ben heelemaal niet moe en ik
kan voetkussens niet uitstaan.&rdquo;</p>

<p>&bdquo;Ja maar, je sjouwt veel te veel heen en weer
de laatste dagen. Mevrouw wilt u er op letten,
dat Bé niet te veel doet, anders heb ik nog 'n
zieke bruid als 't zoover is.&rdquo;</p>

<p>&bdquo;Malligheid,&rdquo; beweert Bé, maar moeder vindt
dat Aad groot gelijk heeft en belooft al 't mogelijke
in 't werk te zullen stellen om Bé's overgrooten
ijver te temperen.</p>

<p>&bdquo;Als je morgen komt eten zal ik 'n verrukkelijke
pudding maken,&rdquo; belooft Bé. &bdquo;'k Heb laatst bij
tante Suze 't recept gevraagd.&rdquo;</p>

<p>&bdquo;Groote goden,&rdquo; zucht Flip, &bdquo;worden we weer
vergeven?&rdquo;</p>

<p>&bdquo;Dat zal maar aan jezelf liggen. Jij hoeft er
heelemaal niet van te eten. Moeder, morgen wat
droge rijst voor Flip z'n dessert. Zal u daaraan
denken,&rdquo; bestelt Bé vast.</p>

<p>We meesmuilen allemaal.</p>

<p>Het &bdquo;kookpunt&rdquo; is of wás liever een van Bé's
zwakke zijden en toen ze pas geëngageerd was, genoten
we geregeld 'n paar maal in de week van,
een of meerdere door haar toebereide misbaksels.
<span class="pagenum" title="16">&nbsp;</span><a id="p_16"></a>Doch den laatsten tijd moet ik bekennen, dat er
'n zeer merkbare vooruitgang in Bé's kookkunst
valt waar te nemen. Bijna nooit mislukt er meer
iets, en 't is dus leelijk van Flip om zich in dier
voege uit te laten, al kan ik mij niet onthouden
hem in te fluisteren:</p>

<p>&bdquo;'n Goed ding om in de een of andere vertooning
te pas te brengen!&rdquo;</p>

<p>Hij knikt, draait zich ineens om naar de piano
en begint met veel animo 't <span xml:lang="de">Brautlied</span> uit <span xml:lang="de">Lohengrin</span>
te spelen en of 't afgesproken was, vallen we
na den eersten regel allen mee in en zingen geestdriftig
tot 't einde toe.</p>

<p>Dan gaat Aad aanstalten tot vertrek maken.
Bé loopt mee om hem uit te laten en blijft zóó
lang in de vestibule verwijlen, dat moeder en ik
den heelen theeboel, waar nog kopjes van vanmiddag
bij waren, al hebben afgewasschen als ze
weer binnenkomt.</p>

<p>Ze is in 'n bizonder vroolijke stemming, bepaald
luidruchtig voor haar doen. Ik word er ook door
aangestoken, en als we ons 'n kwartiertje later
naar boven begeven, kan ik 'n onweerstaanbare
aanvechting tot dansen niet langer bedwingen. Ik
pak Bé om 't middel en dan walsen we samen
over 't portaal onze slaapkamer binnen, regelrecht
tegen 'n stapel schoon strijkgoed aan, die als 'n
<span class="pagenum" title="17">&nbsp;</span><a id="p_17"></a>lawine naar beneden glijdt, zonder dat wij er ons
om bekommeren. 't Zeil is pas gewreven en zoo
zalig glad, dat we niet kunnen uitscheiden, voor
we allebei buiten adem zijn en op den rand van
ons bed neerzinken.</p>

<div class="deco" style="width: 186px;">
 <img src="images/deco.png" width="186" height="32" alt="decoratieve illustratie" />
</div>

<p><span class="pagenum" title="18">&nbsp;</span><a id="p_18"></a></p>

<h2><a id="HOOFDSTUK_II">HOOFDSTUK II.</a></h2>

<hr class="chbegin" />

<p>Ik heb nog nooit 'n echte bruiloft meegemaakt.</p>

<p>Toen Floor en Max trouwden was ik nog geen
dertien en werden Flip en ik natuurlijk zooveel
mogelijk overal buiten gehouden. Alleen aan 't
trouw-déjeuner, waar wij mee aanzaten waren wij
de eenigen, die ons kostelijk amuseerden om de
menschen, die allemaal huilden inplaats van te
lachen en ik herinner me nog levendig de onbehoorlijke
gichelbui, waarin Flip en ik vervielen
toen Max' voogd, die zoo dik was en zoo onheilspellend
rood zag, even in zijn toespraak bleef
steken.</p>

<p>In Eef's bruidsdagen heerschte er meer treurige
gelatenheid dan wel feestvreugde onder ons,
wat 't noodzakelijk gevolg is van 'n trouwerij-met-den-handschoen,
maar nu was alles even vroolijk
en fleurig.</p>

<p>Ik zeg wás, want de meeste dingen behooren al
weer tot 't verleden. 't Diner bij de van der Marck's
op den dag van 't aanteekenen, 't bowlavondje bij
Max en Floor in 't geïllumineerde tuintje, de<span class="pagenum" title="19">&nbsp;</span><a id="p_19"></a>
&bdquo;<span xml:lang="fr">soirée dansante</span>&rdquo;, die tante Suze Beumer ter eere
van 't bruidspaar gaf en ons danspartijtje hier in
huis, dat ik 't allerprettigst vond.</p>

<p>Bé zag er engelachtig uit in 'n witte tullen
japon met 'n myrthenkransje in 't haar en onze
suite was gewoon niet te herkennen.</p>

<p>Moeder, Floor en ik hadden alles met slingers
van fijn groen versierd en overal brandden kaarsen
onder gekleurde kapjes. Er waren achttien
paren in 't geheel. Behalve 't bruidspaar: meneer
en mevrouw van der Marck, met Frits en Wim en
Roosje, die ook bruidsmeisje is en van onze kant:
vader, moeder, Max en Floor en Flip en ik. Verder
de twee vriendinnen van Bé, enkele vrienden
van Aad en Flip, 'n vriendin van Eef, mijn vriendin
Ada Witsen en onze buren, de drie jongens
van Slooten, waar we altijd pret mee hebben gehad
van onze kinderjaren af.</p>

<p>De serre was ingericht voor de verschillende
aardigheden. Flip vertoonde er 'n tooverlantaarn,
die 'n reeks feiten uit 't leven van 't bruidspaar
te zien gaf, door hem zelf en Huib van Slooten
geteekend. Roosje, Ada en ik waren als Zigeunerinnen
verkleed en zongen er toepasselijke liederen
bij, begeleid door de mandolines van 't als negers
uitgedoste van Slooten-trio.</p>

<p>We hadden heel wat souvenirs te vereeuwigen!!
<span class="pagenum" title="20">&nbsp;</span><a id="p_20"></a>Bé en Aad waren veertien en achttien toen hun
vrijage begon, dus bleken de gegevens maar voor
't grijpen, toen we eenmaal aan 't rijmen en dichten
sloegen. 't Aardigste was de wanhopige &bdquo;jongling
van der Marck,&rdquo; die voorbij Beetje Beumers raam
fietste en de onder schoolboeken zwoegende Bé,
achterna gerend door eenige behulpzame vrienden,
terwijl Aad van uit de verte moest aanzien, hoe 't
voorwerp van zijn vereering door anderen werd bijgestaan.
Iedereen had plezier in onzen nonsens en
't bruidspaar lachte zich tranen:</p>

<div class="poem">
  <div class="stanza">
    <div class="i0">&bdquo;Om dien stoet van oude koeien,<br /></div>
    <div class="i0">Die hun aandacht wilde boeien&rdquo;,<br /></div>
  </div>
</div>

<p class="noi">zooals in den proloog stond.</p>

<p>Ook Roosje als waarzegster en Frits als sterrenwichelaar
hadden veel succes en 't souper boven
in den salon slaagde uitstekend. Ik soupeerde
met mijn specialen vriend, Huib van Slooten en
Ada Witsen en Wim van der Marck aan één tafeltje
en was zóó gelukkig over ons succes, dat
ik niet voelde hoe moe ik was, voor ik tegen
&bdquo;'t uchtendgrauwen&rdquo; in bed lag.</p>

<p>Ik had nooit gedacht, dat Bé zoo'n bizonder
tactvolle bruid zou zijn en aldoor zoo frisch en
opgewekt zou blijven. Vóór de feestelijkheden 'n
aanvang namen, deelde ze me in vertrouwen mee,
<span class="pagenum" title="21">&nbsp;</span><a id="p_21"></a>dat ze eigenlijk blij zou zijn als alles goed en
wel achter den rug was, maar gisteren beweerde
ze met vuur er niets tegen te hebben als de
bruidsdagen tweemaal zoo lang duurden!</p>

<p>Vandaag is 't receptie en aanstaanden Donderdag
19 Mei de trouwdag.</p>

<p>'t Zal 'n ongezellige stilte zijn daarna, maar
daar wil ik nu nog niet aan denken. 'k Heb er
trouwens geen tijd voor, want daar valt nog ongelooflijk
veel te beredderen voor 't zoover is.</p>

<p>Op 't oogenblik zijn moeder en Floor met Bé
bezig. Ze zijn al 'n heel poosje boven, maar 't
is ook geen kleinigheid om 'n bruid te kappen
en te kleeden. Alles moet in de puntjes zijn, want
Bé wordt natuurlijk van top tot teen bekeken
en... bewonderd denk ik wel, want ze heeft er
nooit zoo knap uitgezien als de laatste weken. Ze
stráált.</p>

<p>Ons heele huis is vol bloemen; de geur komt
je al in de gang tegemoet. In den tuin bloeien
de kerseboomen en de witte seringen wuiven met
elk windje op en neer. Aan den achterkant staan
de serredeuren open en de zon glanst naar binnen,
zet de suite heelemaal in feestgloed en flonkert op
't kristal en op tante Suze's zilveren theeservies,
Bé's trots en glorie. Gisterenavond hebben Roosje
en ik de cadeaux geschikt. 't Was twaalf uur voor
<span class="pagenum" title="22">&nbsp;</span><a id="p_22"></a>we klaar waren, maar alles ziet er nu ook in-smakelijk
uit, vooral nu ik er op Floor's raad nog
slingers groen en rose anjelieren tusschen gelegd
heb.</p>

<p>Er zijn twee dingen bij waar we doodverlegen
mee zijn: 'n monsterlijk gebloemde pot met 'n
geprepareerden palm er in, zooals je in stationswachtkamers
en hôtels ziet en 'n beeld, voorstellend:
'n beige-kleurige juffrouw met wapperende
lokken, die touwtje springt door 'n fladderende
lap. Onder op 't voetstuk staat in sierlijk golvende
gulden letters: &bdquo;<span xml:lang="fr">Le printemps.</span>&rdquo; Flip, die haar
op Bé's verzoek bevrijdde uit 't omhulsel van karton
en houtwol, waarin ze zorgvuldig zat ingepakt,
slaakte 'n gil van ontzetting en afgrijzen en
ik, zielsmedelijden met Bé gevoelend, dat ze zooiets
in haar huis zou moeten dulden, bood onmiddellijk
aan 't te breken, maar vader verbood 't.</p>

<p>De vriendelijke gever, 'n stokoude oom van de
van der Marck's, heeft 't waarschijnlijk door zijn
huishoudster laten koopen. 't Zou kúnnen gebeuren
dat hij op de receptie verschijnt, dus moet zijn beeld
evenals de palm van nicht Georgine de Raedt
aanwezig zijn. 't Zou te gek wezen als er naar
gevraagd werd en we net zouden moeten doen of
we hun cadeaux vergeten hadden.</p>

<p>We zijn overeengekomen om de twee ongeluksnummers
<span class="pagenum" title="23">&nbsp;</span><a id="p_23"></a>maar bij elkaar te zetten. &bdquo;<span xml:lang="fr">Le printemps</span>&rdquo;
staat nu half-verborgen achter den papieren palm
op zij van den schoorsteen en daarvoor is schuin 'n
groot bloemstuk met witte lelies geplaatst. De meeste
menschen, van den prins geen kwaad wetend, zullen
er wel voorbij loopen zonder ze op te merken.
Dat hopen we tenminste vurig.</p>

<p>Bé is natuurlijk vastbesloten met &bdquo;<span xml:lang="fr">Le printemps</span>&rdquo;
zoo goed als met den palm binnen den kortst
mogelijken tijd 'n ongeluk te hebben, hoewel Roosje
en ik den palm nog volstrekt niet zoo'n onbillijke
versiering voor &bdquo;'t booienkamertje&rdquo; vinden. Maar
Bé wil bij Jansje, haar doddig, roodwangig meidje-alleen,
geen wansmaak aankweeken, dus zijn èn
beige-kleurige juffrouw èn palm ten doode opgeschreven
en kwamen we na eenig beraad met de
van Slootens overeen, 'n schietwedstrijd te organiseeren
met deze twee ongeluksdingen als
doelwit.</p>

<p>Ik vind toch wel dat verder alles er in de puntjes
uitziet, nu ik de kamers nog eens doordrentel.</p>

<p>Even mezelf bekijken in den grooten spiegel in
de voorkamer vóór ze me kunnen betrappen. Ik
ben niet bepaald nuffig, maar ik zie er toch graag
netjes uit, vooral op een dag als deze. Mijn bruidsmeisjesjapon
is net als die van Roosje van gewoon
wit neteldoek met smalle tusschenzetsels van <span xml:lang="fr">Valencienne</span>-kant
<span class="pagenum" title="24">&nbsp;</span><a id="p_24"></a>en 'n vieux-roze ceintuur; heel
eenvoudig, maar ze zit netjes en 'n paar rose
anjelieren, waarmee ik niet alleen de tafel met
cadeaux, maar ook mezelf versierd heb, komen er
goed op uit. Voor Roosje heb ik er 'n paar op zij
gelegd. Ik zal ze haar straks zelf aandoen.</p>

<p>Wacht, even probeeren of een bloem in mijn haar
leuk staat. Zóó, 'n beetje op zij van mijn toetje. Ja,
dat gaat wel, lang geen kwaad idee. In Roosjes
haar zal 't ook wel aardig staan; ze is wat donkerder
blond dan ik, maar dat doet er niet toe.</p>

<p>Nu ik mezelf zoo bekijk kan ik me toch wel
begrijpen, dat sommige menschen vinden, dat Floor
en ik op elkaar lijken. O, niemand zal 't in z'n
hoofd krijgen om mij zooals Floor vroeger: &bdquo;'t mooie
meisje Beumer&rdquo; te noemen, want ik heb 'n beslisten
mopsneus en sproeten. Toch hel ik meer naar
den mooien, dan naar den leelijken kant over, al
blijf ik er bij, dat ik m'n liefste eigenschap zou
prijs geven voor 'n Griekschen neus en 'n vlekkeloos
teint. Maar: <span xml:lang="de">man trägt ja nun was man nicht
ändern kann....</span> De sproeten zijn de laatste jaren
wat verbleekt; dat is tenminste iets. Flip zou me
nu niet meer kunnen beleedigen met z'n bewering
van vroeger: dat 't vel van mijn gezicht net zoo
gespikkeld is als 'n kievitsei. Ik lachte er toen
om, maar was inwendig toch diep-gegriefd en
<span class="pagenum" title="25">&nbsp;</span><a id="p_25"></a>trachtte op mijn beurt zijn gevoelens te kwetsen
met opmerkingen over 't allerzieligste snorretje,
dat toen bij hem aan 't opkomen was.</p>

<p>O, 'n rijtuig! Daar zijn de van der Marck's al!
Ik hol de gang in nog vóór er gebeld is om ze te
begroeten. 't Zijn meneer en mevrouw met Roosje
en Aad. Frits en Wim zullen wat later komen.
Achter elkaar gaan wij de gang door naar binnen.
Meneer lang en statig, mevrouw 'n klein, gezellig
dikkertje met drukke beweginkjes en 'n lief, blozend
gezicht. Ze draagt 'n lila zijden japon met
witte kant en 'n sleep, die haar heusch wat langer
doet schijnen dan ze werkelijk is. Mevrouw gaat
op mijn verzoek zoolang zitten op de kanapée, die
schuin in 'n hoek staat, meneer en Aad bezichtigen
de geschikte tafel en maken Roosje en mij
complimenten daarover. Intusschen tooi ik Roos
met de anjelieren. Ze ziet er aardig uit en doet
haar naam alle eer aan.</p>

<p>&bdquo;Zeker Lizzy, 't staat vroolijk zoo'n bloem in 't
haar. Nee Roos, stribbel nou niet tegen,&rdquo; zegt
mevrouw, als Roosje, bang voor haar keurig kapsel,
haar hoofd wil terugtrekken.</p>

<p>&bdquo;Wanneer is Bé nu eindelijk klaar? Mag ik niet
's even naar boven,&rdquo; vraagt Aad, die er onberispelijk
uitziet met zijn witte gardenia.</p>

<p>&bdquo;Nee, geen kwestie van. Boven loop jij maar
<span class="pagenum" title="26">&nbsp;</span><a id="p_26"></a>in den weg. Nog vijf minuutjes geduld, hoor! Hier,
eet jij maar wat bruidsuikers.&rdquo;</p>

<p>Roosje en ik nemen ieder een van de kristallen
bakjes, die op 't buffet gereed staan en willen er
juist van presenteeren als de deur met 'n ruk
opengaat en Flip met stenstorstem aankondigt:</p>

<p>&bdquo;Hare Koninklijke Hoogheid Béatrice, Eléonore,
Hélène Beumer met gevolg.&rdquo;</p>

<p>'n Doordringende geur van oranjebloesem zweeft
de kamer in en langzaam, meer voorzichtig dan
statig, komt Bé binnen in haar wit-zijden bruidsjapon,
waarvan moeder en Floor den sleep dragen.
Vader en Max volgen en Frits en Wim van der
Marck komen ook ineens opdagen.</p>

<p>Nu is de familiekring voltallig en gaan we zoo
langzamerhand in rij en gelid staan.</p>

<p>Floor heeft 'n kleurtje van opwinding en vertelt
wat 'n moeite moeder en zij gehad hebben
met Bé's haar. Ze zien geen kans 't op den trouwdag
zonder kapper klaar te spelen, want als zoo'n
sluier eens niet stevig vastzit....</p>

<p>&bdquo;Nou, bekommer je daar nog maar niet om.
Dat komt terecht. Bé ziet er nu in ieder geval
allerliefst uit. Ik <ins class="corr" id="corr2" title="Bron: vindt">vind</ins> haar juist bizonder goed
gekapt. Je bent ook zoo handig,&rdquo; prijst mevrouw
van der Marck, vriendelijk haar hand op Floors
arm leggend.</p>

<p><span class="pagenum" title="27">&nbsp;</span><a id="p_27"></a></p>

<p>&bdquo;Ja maar, moeder heeft geholpen,&rdquo; en Floor
knikt lachend tegen moeder, die er zoo merkwaardig
jong en fleurig uitziet in haar zwart tullen
japon en nog gauw 'n praatje komt maken, voor
de menschen opdagen.</p>

<p>Vader, meneer van der Marck en Max staan
over buitenlandsche politiek te praten en Roosje en
ik voederen 't bruidspaar en de jongens van der
Marck met bruidsuikers.</p>

<p>Er is geen grooter contrast denkbaar dan dit
broederpaar en toch zijn ze onafscheidelijk. Frits
is 'n jaar ouder en Wim 'n jaar jonger dan Roosje.
Frits lijkt 't meest op Aad. Hij is lang, donker en
nogal ernstig en heeft net z'n candidaats-examen
in de rechten gedaan. Wim is blond, van middelmatige
grootte, druk in z'n bewegingen en een
en al joligheid. Hij gaat nog op 't gymnasium en
is 'n goed kind van 'n jongen, waar ik best mee
kan opschieten, hoewel hij vreeselijk plagen kan
en er op de ongelegenste momenten van alles
uitflapt. Hij waarschuwt ons, dat hij niet van plan
is den heelen middag zoet in den kring te blijven
staan en heeft al 'n flinke berisping van z'n
vader beet, omdat hij 'n paar vuile voeten in de
serre gezet heeft, toen hij daarnet den tuin doorholde
en zóó weer binnenstapte.</p>

<p>Flip en Wim staan net met hun mond vol als
<span class="pagenum" title="28">&nbsp;</span><a id="p_28"></a>onze buren, meneer en mevrouw van Slooten,
binnenkomen. We zijn heel intiem met hen en
gaan na de receptie allemaal bij hen eten. Ze komen
expres wat vroeg om alles goed te kunnen
opnemen, plaagt meneer 't bruidspaar. Hun zoons
zullen wat later op den middag verschijnen. Roosje
kwijt zich van haar taak bruidsuikers te presenteeren,
ik sta op wacht bij de cadeaux en wijs
hun 't zilveren bonbons-mandje aan, dat ze gaven
en ook in den hoek bij 't buffet, waar de grootere
voorwerpen staan, 't uitgesneden stoeltje en
den kapstok van de jongens.</p>

<p>We zijn nog aan 't praten als mevrouw Hofmann
binnenkomt met haar dochter, een van
Bé's vriendinnen en achter dit tweetal aan 'n stuk
of wat andere menschen.</p>

<p>&bdquo;De comedie is in volle gang,&rdquo; fluistert Flip,
die langs me gaat.</p>

<p>Roezemoezig gelach en gepraat vervullen de
suite; steeds meer menschen stroomen in en uit.
Bé en Aad doen niets dan handen geven, buigen
en bedanken en mijn eigen mond staat geen oogenblik
stil, zoo druk heb ik 't met alles uit te leggen
en aan te wijzen.</p>

<p>Sommige menschen doen zoo lief-nederbuigend
tegen 't &bdquo;jongste zusje,&rdquo; de laatst overgeblevene
van de vier dochters, die nu de steun van vader
<span class="pagenum" title="29">&nbsp;</span><a id="p_29"></a>en moeder zal moeten worden! Hoe dikwijls ik
die fraaie tirade al gehoord heb, weet ik niet,
maar wèl weet ik, dat 't me nu te machtig wordt
en dat de eerste, die 't wéér tegen me zegt 'n
snauw krijgt. 't Is toevallig de goede, oude dominé
de Weert, 'n oom van Max, tegen wien 't gansch
en al onmogelijk zou zijn te snauwen. Integendeel,
ik ben zoo vriendelijk tegen hem als ik zijn kan
en laat mijn boosaardig voornemen maar ineens
varen. Bij nadere beschouwing meenen de menschen
't toch goed.</p>

<p>Daar voel ik me in mijn arm knijpen. 't Is Roosje,
die 't zacht uitproest en dan zegt:</p>

<p>&bdquo;Lizzy, hou je taai! Is dat niet die nicht van
de palm?&rdquo;</p>

<p>&bdquo;Ja, o goden sta me bij, dat is nicht Georgine!
Kwam jullie oom van &bdquo;<span xml:lang="fr">Le printemps</span>&rdquo; nu ook maar,
dan ging 't in één moeite door,&rdquo; zucht ik.</p>

<p>&bdquo;O die komt in geen geval. Hij heeft gisteren
weer 'n aanval van jicht gehad en de huishoudster
had 't cadeau uitgezocht, net als we dachten. Jammer
hè, dat we 't niet eerder geweten hebben,
dan hadden we dat kunstgewrocht niet hoeven
uit te stallen.&rdquo;</p>

<p>&bdquo;Ja, 't is sneu, maar 'k geloof niet dat 't tot
nog toe is opgevallen. Ik leid het menschdom
er met omzichtigheid langs.&rdquo;</p>

<p><span class="pagenum" title="30">&nbsp;</span><a id="p_30"></a></p>

<p>&bdquo;Dat heb ik gezien! Kind, daar komt ze op
ons af! Denk er aan, dat je me voorstelt. Ik heb
'r nooit ontmoet.&rdquo;</p>

<p>Nicht Georgine, klein, spichtig dametje in 't
zwart, schiet met 'n beminnelijk lachje op ons toe.</p>

<p>&bdquo;Dag Lizzy, dag beste kind, hoe gaat 't je?
Hartelijk gefeliciteerd met je zuster, hoor.&rdquo; Wij
schudden handen.</p>

<p>&bdquo;Dank u wel, nicht. Mag ik u even juffrouw
van der Marck voorstellen, de zuster van de bruigom.
Juffrouw de Raedt,&rdquo; vervolg ik tot Roosje,
die ook 'n hand krijgt.</p>

<p>Nicht bedankt voor bruidsuikers. Nu is 't moeilijke
oogenblik dáár!.... Uit de verte vang ik
'n angstblik van Bé op. Roosje's hand met 't
kristallen bakje beeft. Ze wordt juist door iemand
aangeklampt en wendt zich van mij af en ik zeg
met den moed der wanhoop:</p>

<p>&bdquo;En nu wilt u zeker graag uw cadeau zien?
Kijk, daar is 't, nicht,&rdquo; en achter 'n paar menschen
om voer ik haar naar 't hoekje bij den
schoorsteen.</p>

<p>&bdquo;Hm, hm,&rdquo; kucht Max, die in onze buurt staat,
maar ik doe of ik 't niet merk.</p>

<p>&bdquo;O ja, bij dat beeld, nietwaar?<ins class="corr" id="corr3" title="Niet in Bron.">&rdquo;</ins> zeurt nicht.</p>

<p>&bdquo;Ja juist, uw kaartje ligt er bij. Ziet u, d'r
was natuurlijk geen plaats voor op tafel tusschen
<span class="pagenum" title="31">&nbsp;</span><a id="p_31"></a>al die kleinere voorwerpen, maar die palm staat
hier veel aardiger. Je zoudt zóó heusch denken
dat 't 'n echte was!&rdquo;</p>

<p>Ik weet niet of dit gezegde wel gelukkig is,
maar nicht neemt 't goed op en zegt vreugde-stralend:
&bdquo;Nietwaar? Je ziet haast geen verschil
tusschen 'n echte en 'n geprepareerde en aan 'n
geprepareerde heb je niets geen moeite. Ik vind
die dorre punten zoo leelijk. Die heb je bijna altijd
aan levende palmen. Jij ook niet?&rdquo;</p>

<p>&bdquo;Ja, afschuwelijk,&rdquo; zeg ik plichtmatig, op 'n
toon van afgrijzen, die haar zeer schijnt te bevredigen.</p>

<p>Ze dribbelt tenminste met uiterst voldanen glimlach
naar de andere cadeaux, brengt haar <span xml:lang="fr">face
à main</span> voor de oogen en begint de heele uitstalling
nauwkeurig te bestudeeren. Dan zie ik
me ineens omringd door Tante Suze Beumer en
de drie blonde, langopgeschoten jongens Van Slooten,
en trekt nicht Georgine met 'n vluchtig buiginkje
en 'n: &bdquo;dag lieve kind&rdquo; af.</p>

<p>Ik zucht van verluchting nu de zware last van
mij is afgevallen en begin opgewekt te praten.</p>

<p>&bdquo;Lizzy, wat heb je 'n kleur. Maak je maar niet
te moe, anders breekt 't je later op,&rdquo; waarschuwt
tante Suze bezorgd.</p>

<p>&bdquo;Och kom, mevrouw, ze ziet er uit als Hollandsch
<span class="pagenum" title="32">&nbsp;</span><a id="p_32"></a>welvaren,&rdquo; roept Huib en Leo en Bernard,
zijn twee jongere broers, plagen dat 'n kleurtje
juist flatteert. Maar ik verzeker lachend met mijn
hand over mijn gloeiende wangen strijkend:</p>

<p>&bdquo;Die kleur is de schuld van nicht Georgine, want
ik heb daarnet zoo ontzettend in 't nauw gezeten met
de palm. Dat zwarte dametje was nicht de Raedt!&rdquo;</p>

<p>&bdquo;O,&rdquo; lacht tante, die er evenals de Van Slootens,
van afweet. &bdquo;En hoe heb je je daar doorgeslagen?&rdquo;</p>

<p>&bdquo;Best, met 'n tact waar ik zelf versteld van
sta,&rdquo; en ik deel hen m'n ongedacht succes mee.</p>

<p><ins class="corr2" id="corr4" title="Bron: &bdquo;"></ins>Flip, dol-nieuwsgierig naar den afloop, komt
ook bij ons staan en vertelt dan, wetend dat tante
Suze van 'n grapje houdt, 'n streek van vroeger:</p>

<p>&bdquo;'t Is 'n doodgoed mensch, die nicht Georgine!
Jaren geleden, toen we alle vijf nog klein waren
en vader en moeder 's uit de stad moesten, kwam
nicht hier 't huishouden doen. Nou, we hoorden
geen van allen tot de rubriek brave Hendrikken
en nicht had af en toe natuurlijk spul met ons!
Op 'n middag kregen we erwtensoep, iets wat we
afschuwelijk vonden, maar we moesten behoorlijk
ons bord leeg eten en toen nicht daarna heel
zoetsappig vroeg wie er nog trek had, riep ik
hard: &bdquo;Ik, ikke,&rdquo; hield m'n bord bij en precies op
't oogenblik dat ze er 'n lepel soep op wou scheppen
<span class="pagenum" title="33">&nbsp;</span><a id="p_33"></a>schreeuwde ik: &bdquo;niet!&rdquo; en trok 't gauw weg,
zoodat ze 't heele tafellaken vol morste.<ins class="corr" id="corr5" title="Niet in Bron.">&rdquo;</ins></p>

<p>&bdquo;Schaam je, Flip, en wat deed nicht toen,&rdquo;
vraagt tante Suze nieuwsgierig.</p>

<p>&bdquo;Wel, ze lepelde heel kalm de soep van 't tafellaken
en belde de meid om 'n schoon servet
over de plek te leggen en toen aten we verder.&rdquo;</p>

<p>&bdquo;'k Weet 't nog heel goed. Ik was nog geen tien,
maar ik zal 't m'n leven lang onthouden. 'k Heb
Flip nooit zoo bewonderd als die middag,&rdquo; verzeker
ik.</p>

<p>&bdquo;'t Was ook 'n heerlijke mop,&rdquo; vindt Leo. Dan
worden we door eenige nieuwe bezoekers uit
elkaar gejaagd. Flip schiet weer in den familiekring
en ik begin 'n praatje tegen meneer en mevrouw
Witsen en Ada. Ik heb van Bé de opdracht
nog eens hartelijk te bedanken voor de mooie oud-Delftsche
vaas, die ze 't jonge paar vereerd hebben
en zeg dus wat 'n aanwinst dit kostbaar stuk
zijn zal voor hun salonnetje.</p>

<p>&bdquo;Jullie vindt 't zeker wel prettig om bruidsmeisje
te wezen, Roosje en jij! 't Gaat je af of je
't alle dagen gewoon bent,&rdquo; prijst Mevrouw Witsen
en Ada vertelt opgewonden, dat zij gevraagd
is om dezen zomer te komen helpen met de bruiloft
van een van haar nichtjes Witsen.</p>

<p>&bdquo;George Hofmann komt ook,&rdquo; fluistert ze me in.</p>

<p><span class="pagenum" title="34">&nbsp;</span><a id="p_34"></a></p>

<p>&bdquo;Zoo, dat tref je. Nou, je weet van 'n bruiloft
komt 'n bruiloft. 'k Houd me gerecommandeerd
voor de rol van bruidsmeisje, als 't zoo ver is,&rdquo;
bied ik al vast in de gulheid mijns harten aan.</p>

<p>&bdquo;Sst, stil toch,&rdquo; grinnikt Ada zich buigend over
'n beschilderde <span xml:lang="en">tea-cosy</span> om haar gloeiende kleur
te verbergen en dan zoo natuurlijk mogelijk: &bdquo;Leuk
ding, zeg. Van wie heeft Bé die?&rdquo;</p>

<p>&bdquo;Van een van de vriendinnen uit de tennisclub.
Van Dora Verhoogh.&rdquo;</p>

<p>&bdquo;O.&rdquo; Ada zet de <span xml:lang="en">tea-cosy</span> achteloos neer, geeft
me 'n kneepje in m'n arm en volgt dan als 'n
trouw hondje haar vader en moeder, die al bij de
de deur staan.</p>

<p>Góed kind die Ada, maar hoe ze 't in <ins class="corr" id="corr6" title="Bron: vredes&nbsp;naam">vredesnaam</ins>
in haar hoofd krijgt George Hofmann zoo
aardig te vinden is me 'n raadsel. 'n Pedante flirt
vind ik hem met z'n knappe, fut-looze gezicht.
Hij is lid van onze tennisclub en nog te lui om
behoorlijk z'n racket te hanteeren. Als hij verschijnt
doet hij niets dan theedrinken en duizend-en-één
aanmerkingen op de andere spelers maken. Ada
komt onder haar vriendinnen rond voor haar gevoelens
uit. Ze is verbazend eerlijk, maar ik vind
openbaringen op dit gebied onnoodig en meestal
zelfs vrij belachelijk voor anderen. 'k Zou niet
kunnen uitstaan, dat iemand iets van mijn intiemste
<span class="pagenum" title="35">&nbsp;</span><a id="p_35"></a>gedachten vermoedde, er niet over kúnnen
praten, zelfs met moeder niet en toch houd ik
minstens net zooveel van Huib van Slooten als
Ada van George houdt. Maar ik ben doodgewoon
tegen Huib en hij is net zoo tegen mij. Dat komt
zeker omdat we buren zijn en elkaar al zoo heel
lang kennen. Met Leo en Bernard ben ik ook
goeie maatjes, maar die zijn toch lang niet zooals
Huib! Zulke jóngens zijn 't nog. Huib is de oudste
en veel ernstiger. Vier en twintig is hij pas,
maar hij lijkt ouder, hoewel hij heel jolig en uitgelaten
kan zijn en als 't er op aan komt, onuitputtelijk
is in 't in elkaar zetten van grappen voor
feestelijkheden zooals nu. Hij heeft vlug afgestudeerd,
is mr. in de rechten en sinds 't vorig najaar
bij zijn vader, die bankier is, in de zaak; Leo studeert
in de medicijnen en Bernard wordt ingenieur.
Dit tweetal zie ik soms in geen weken, maar Huib
bijna dagelijks den laatsten tijd.</p>

<p>Vroeger was ik veel meer met Leo en Bernard,
die van Flips leeftijd zijn. Ik was zelf ook zoo'n
halve jongen en speelde geregeld mee op hun
heerlijk ruimen zolder, waar we keukelkunsten
aan rek en ringen maakten, ons verkleedden en
pic-nickten in de dakgoot, waartoe ik mijn serviesje
leende, dat ik dan heimelijk meesmokkelde.
't Was 'n hoogst gevaarlijk maar desniettemin zeer
<span class="pagenum" title="36">&nbsp;</span><a id="p_36"></a>genoeglijk zitje en je hadt er meer ruimte, dan je
zoo oppervlakkig zeggen zoudt! Soms kwam Huib
er ook bij en hadden we dolle pret als we daar
met ons vijven op 'n rijtje olienootjes zaten te eten
en met de leege schillen naar de voorbijgangers
mikten, die, niet zoo gauw snappend waar die projectielen
vandaan kwamen, hoogst verbaasd om zich
heen blikten. Eens gaf 'n nijdige meneer er 'n
zeer verbluften straatjongen 'n oorveeg voor en
toen hadden we zoo'n uitbundige pret, dat we haast
uit de goot tuimelden. Later begiftigde Huib van
wege de zieligheid dier onverdiende kastijding, den
jongen met 'n handvol nootjes, met 't noodlottig
gevolg, dat hij voortaan iederen keer als wij er
zaten, voor 't huis postvatte en net zoo lang naar
boven keek tot hij wat kreeg, waardoor meneer
van Slooten ons op 'n Zondagmiddag op heeterdaad
betrapte en we zóó'n geducht standje kregen,
dat ons de tranen langs de wangen liepen. Thuis
werden Flip en ik bovendien nog gestraft met 'n
week achtereen om zeven uur naar bed te moeten,
de grootste bezoeking die we kenden.</p>

<p>Op zolder bij de van Slootens heb ik ook eens
bijna m'n vingers afgeklemd tusschen den mangel
en was 't Huib, die me op 't gegil van de jongens
en van mezelf bovenaan, bevrijdde. Leo hielp me
aan m'n sommen en vertalingen, Bernard lijmde
<span class="pagenum" title="37">&nbsp;</span><a id="p_37"></a>m'n kapotte poppenmeubels en Huib repareerde
met onuitputtelijk geduld m'n ring-armbanden&mdash;oude
van Floor&mdash;die geregeld iedere week
stuk waren en dan meestal in 'n brandende kaars
gehouden werden om ze zoo weer aan elkaar te
smelten, tot ze eindelijk zóó dun en nauw werden,
dat ik ze niet meer dragen kon en Huib me als
schadeloosstelling 'n zilveren ringetje gaf, van z'n
eigen geld gekocht. Ik heb 't jaren gedragen en
bewaar nog altijd in 'n oude handschoenendoos
tusschen allerlei reliquieën  &bdquo;<span xml:lang="fr">le cher anneau d'argent,</span>&rdquo;
die nu net wijd genoeg zou zijn voor m'n
pink.</p>

<p>'k Ben benieuwd of ik straks aan tafel naast
Huib zal zitten. Ik hoop 't wel, want dat ééne
korte oogenblikje, dat hij hier was daarnet, is de
moeite eigenlijk niet waard geweest. In ieder geval
of ik naast hem zit of niet, spreken doe ik hem
zeker....</p>

<p>&bdquo;Hei, Piepkuiken, wat sta jij daar te droomen
in dat hoekje bij 't buffet! Blij dat de parade achter
de rug is?&rdquo;</p>

<p>Max' stem roept me weer tot de werkelijkheid
terug. Ik zie dat we weer heelemaal &bdquo;<span xml:lang="fr">en famille</span>&rdquo;
zijn. Roosje is al druk bezig port en limonade in
te schenken, zonder dat ik 't gemerkt heb. Ik voel
't bloed naar m'n wangen stijgen.</p>

<p><span class="pagenum" title="38">&nbsp;</span><a id="p_38"></a></p>

<p>&bdquo;Nou, daar hoef je geen kleur om te krijgen.
Wij verlangden ook naar 't eind,&rdquo; plaagt Aad, Bé
naast zich op de kanapée trekkend.</p>

<p>Ik begin Roosje maar gauw mee te helpen,
mezelf gelukwenschend, dat niemand weten kan
wat en waaraan ik dacht.</p>

<hr class="tb" />

<p>En nu zijn de feestelijkheden voorbij. De heer
en mevrouw van der Marck-Beumer zwerven rond
aan de oevers der Zwitsersche meren. Flip is
terug naar Leiden en komt niet voor de volgende
week thuis. 't Piepkuikentje is alleen in 't nest bij de
oudertjes achtergebleven.... 'n Saaie toestand, na
de vroolijke, drukke dagen van weleer en bovendien
is 't Zondag, dus valt die leegte nog meer op.</p>

<p>Vader en Moeder gingen wandelen. Ik ben
thuis gebleven met hoofdpijn, die ik niet voel,
al ben ik er voor op bed gaan liggen. Maar
ik schaamde me om met mijn dikke, roodbeschreide
oogen voor den dag te komen, want van pure
landerigheid heb ik 'n deuntje liggen huilen.
Eigenlijk zou ik niet precies kunnen zeggen
waarom.... Maanden van te voren heb ik geweten,
dat Bé trouwen ging en dat ze gelukkig
is, daaraan zou niemand kùnnen twijfelen, die
haar kent. 't Is puur égoïsme van mijn kant, dat
me tranen doet storten en toch kan ik niet helpen,
<span class="pagenum" title="39">&nbsp;</span><a id="p_39"></a>dat me telkens 'n vreemd, heimwee-achtig gevoel
bekruipt als ik onze kamer binnenkom, waar wij
samen de laatste jaren sliepen en zooveel vertrouwelijke
gesprekken gevoerd hebben.</p>

<p>Gisteren heb ik in 'n moedige bui ineens alles
veranderd. Bé's ledikant en waschtafel zijn voorloopig
naar den zolder verbannen, haar linnenkastje
heb ik in gebruik genomen en de commode, waarvan
nu voortaan alle laden mij toebehooren, in
den leegen hoek bij 't raam geschoven.</p>

<p>Akelig veel plaats heb ik voor alles en akelig
netjes is 't geheel. Bé, die den meesten rommel
maakte, had zoo'n gemoedelijke slordigheid over
zich. Altijd zwierven er schoenen door de kamer,
hingen er rokken en bloeses over de stoelen en
lag onze tafel bezaaid met broches, handschoenen
en andere kleinigheden. Toen Eef nog thuis was
en ik alleen 'n klein kamertje had, plácht ik
netjes te zijn, maar zoo gauw ik bij Bé sliep, was
't gedaan. Als ik haar gedoe opruimde was 't
enkele uren daarna toch weer 't zelfde liedje, zoodat
ik van lieverlede mijn dingen ook liet slingeren
en moeder zelfs beweerde, dat ik Bé in dit opzicht
niets toegaf.</p>

<p>Edoch, die tijd van gezellige wanorde is voorbij;
op dit oogenblik grijnst de netheid mij van alle
kanten tegen. Overal hangen kiekjes uit de
<span class="pagenum" title="40">&nbsp;</span><a id="p_40"></a>bruidsdagen door Flip genomen. Dat van 't bruidspaar,
na de trouwerij de versierde vestibule
binnenkomend, hangt boven mijn bed. Fraai is
't niet bepaald, maar 't is toch 'n aardige herinnering.</p>

<p>Die Bé! Ze zag er zóó stralend uit toen ze
vóór de plechtigheid beneden kwam in haar
bruidsjapon met witte sluier, dat we geen van
allen 'n woord zeggen konden. Aad was spierwit
en naderhand vuurrood. Bé alleen hield zich
wonderlijk kalm.</p>

<p>&bdquo;Ik trouw voor m'n plezier,&rdquo; zei ze toen de
rijtuigen voorkwamen en dat kwam er zóó grappig
uit, dat we 't ineens allemaal uitschaterden.</p>

<p>Ze zijn niet in de kerk overgetrouwd, maar in
hun eigen huisje, waar den vorigen avond 'n harmonium
geplaatst was, zong 'n koortje van Bé's
vriendinnen en hebben vader en meneer van der
Marck 't jonge paar toegesproken.</p>

<p>Aan 't déjeuner, dat bij ons aan huis gegeven
werd, waren alleen de naaste familieleden genoodigd.</p>

<p>'t Was heel genoeglijk en de stemming werd
nog verhoogd door Liesje en Bobbie, die als
Zeeuwsch boerinnetje en boertje verkleed, 't bruidspaar
'n alleraardigsten gelukwensch kwamen brengen
door Floor gemaakt. Later toen Bé en Aad
<span class="pagenum" title="41">&nbsp;</span><a id="p_41"></a>afscheid namen kreeg 't tweetal de eere-plaats
aan tafel, wat 'n zeer gewenschte afleiding gaf.
Liesje vooral was bizonder op dreef en wou ieder
oogenblik toasten en klinken en sinds den bewusten
Donderdag spelen Bobbie en zij niets anders
dan &bdquo;déziné&rdquo;, zooals Liesje 't <span xml:lang="fr">déjeuner</span> heel eigenwijs
belieft te betitelen. Dan worden de poppen aangekleed
en netjes in rij en gelid om 't tafeltje
gezet, waarop 'n serviesje prijkt, waaruit Liesje
en Bobbie beurtelings thee schenken. Roosje, die
toevallig even bij Floor kwam oploopen gisteren,
lachte zich tranen om de gesprekken, die we
stilletjes afluisteren.</p>

<p>&bdquo;Hè meneer, u mag de suiker niet uit uw
kopje likken, dat is vies,&rdquo; vermaande Liesje.
&bdquo;Dat dóen de groote menschen niet,&rdquo; waarop Bobbie
zich doodkalm verdedigde:</p>

<p>&bdquo;Maar jij heb 't strakkies ook gedaan. Zélf
gezien.&rdquo;</p>

<p>En toen zweeg Liesje en begon pop Dora 'n
standje te geven, omdat ze niet netjes at en krom zat.</p>

<p>&bdquo;Eénig,&rdquo; zei Roosje, die weinig in de gelegenheid
is met kleine kinderen om te gaan.</p>

<p>Roos is anders toch maar een bofster. Ze gaat
eind Mei voor 'n paar weken naar Parijs met 'n
ouder nichtje van der Marck, 'n schilderesje, dat
veel gereisd heeft.</p>

<p><span class="pagenum" title="42">&nbsp;</span><a id="p_42"></a></p>

<p>&bdquo;'k Wou dat je meeging,&rdquo; zei Roos. &bdquo;'t Zou
zoo goed voor je zijn. Vooral voor je Fransch,
of laat je je plan varen om voor je acte middelbaar
te gaan studeeren?&rdquo;</p>

<p>&bdquo;Nee, Lizzy gaat stellig iets uitvoeren. Ze
wil niet zoo blijven rondklungelen. Dat zouden
vader en moeder ook niet goed vinden,&rdquo; zei
Floor, die thee voor ons schonk en ik beaamde:</p>

<p>&bdquo;Na de groote vacantie stellig en misschien
nog wel eerder ga ik met lessen beginnen. Ik
heb geen bizondere talenten voor muziek of
teekenen zooals de andere zusters, maar ik wil
toch iets om handen hebben.&rdquo;</p>

<p>&bdquo;Toe, vraag dan of je met ons mee mag!
Emmy zou 't best vinden en met je drieën is
't zoo gezellig reizen,&rdquo; stelde Roos voor.</p>

<p>Maar ik sloeg 't dadelijk af.</p>

<p>&bdquo;Nee, nee, nu niet, nu Bé pas weg is. 't Is
toch al zoo stil thuis,&rdquo; en bij mezelf dacht ik
ook dadelijk, dat ik 't niet zou dúrven vragen
zelfs. Reizen kost geld en we hebben net zoo'n
duren tijd gehad.</p>

<p>&bdquo;Zou je 't niet leuk vinden,&rdquo; vroeg Floor, er
dadelijk op terugkomend toen Roosje weg was.</p>

<p>&bdquo;Natuurlijk. Maar 't geld!&rdquo;</p>

<p>&bdquo;Ja 't geld&rdquo;.... zei Floor nadenkend.</p>

<p>Floor heeft 't aan me gemerkt, dat ik 'n
<span class="pagenum" title="43">&nbsp;</span><a id="p_43"></a>beetje in den put ben, geloof ik. Ze heeft wel
niets gezegd, maar kijkt me telkens zoo aan.
Floor merkt alles.</p>

<p>Als ze 't maar niet tegen vader en moeder
zegt! Ik zal mezelf wel weer uit de tobberij
helpen en hard gaan werken, dan zal dat rare,
heimwee-achtige gevoel wel overgaan.</p>

<p>Ik kan best op m'n eigen houtje de heele
<span xml:lang="fr">grammaire</span> nog eens doorloopen voor ik van
<span xml:lang="fr">monsieur Durand</span>, 'n leeraar aan 't gymnasium
hier, die voor examens opleidt, les ga nemen.
Hij schijnt niet makkelijk te zijn en moet erg
veel werk opgeven, hoorde ik laatst van Dora
Verhoogh, dus is 't niet kwaad me vooraf wat
te trainen.</p>

<p>Vanmorgen heb ik al m'n oude Fransche
schoolboeken en schriften met opstellen voor
den dag gehaald en 'n tafeltje op Flips studeerkamer
voor mezelf klaar gemaakt, waaraan
ik rustig werken kan, zoolang hij in Leiden is.
Hij vindt 't best dat ik op zijn kamer zit, als
ik er maar niets overhoop haal.</p>

<p>Ik heb al 'n prachtige dagverdeeling in mijn
hoofd. 's Morgens tot tien uur help ik moeder
in de huishouding, werk dan tot koffietijd, ga
's middags met moeder of de kinderen wandelen
en voorloopig meehelpen aan 't geheel in orde
<span class="pagenum" title="44">&nbsp;</span><a id="p_44"></a>maken van Bé's huisje en gebruik den avond om
te lezen of te handwerken. Op die manier zal ik
heusch geen tijd hebben om te kniezen en me te
vervelen.</p>

<p>En nu ga 'k opstaan, me netjes aankleeden en
beneden 't theeblad klaarzetten, om straks als
vader en moeder terug zijn, 'n kopje thee voor
hen te schenken. Tot ze thuiskomen ga 'k dan
zoolang lezen uit &bdquo;<span xml:lang="fr">La guerre et la paix</span>&rdquo;, dat
Huib me geleend heeft. 't Is wel 'n kluif, die
drie dikke deelen, maar ik wil hem toonen, dat
ik daar niet tegenop zie en 't is meteen goed
voor mijn Fransch.</p>

<p>Voor ik de slaapkamer verlaat, bekijk ik mezelf
nog eens terdege in den spiegel. Ik zie er frisch
en netjes uit in mijn kraakschoone, witbatisten
bloese. Niemand zou aan me zeggen dat ik gehuild
had. 'k Voel me ook bepaald opgelucht
en om mezelf nog wat meer te bemoedigen, ga
ik vroolijk fluitend van &bdquo;Piet Hein&rdquo; met m'n boek
onder den arm naar beneden.</p>

<p>De meeste menschen vinden fluiten ongemanierd
voor 'n meisje, maar zoolang ik niet begrijp
waarom je wél moogt zingen en niet fluiten,
ben ik niet van plan me dat genoegen te ontzeggen
en in de serre gekomen, fluit ik den heelen
Piet Hein ten einde, bij mezelf overleggend wát
<span class="pagenum" title="45">&nbsp;</span><a id="p_45"></a>ik doen zou als ik de zilvervloot won. 'k Hoef
me niet lang te bedenken. Als ik dat geluk had,
stevende ik regelrecht naar Roosje om te zeggen,
dat ik meega naar Parijs.</p>

<div class="deco" style="width: 186px;">
 <img src="images/deco.png" width="186" height="32" alt="decoratieve illustratie" />
</div>

<p><span class="pagenum" title="46">&nbsp;</span><a id="p_46"></a></p>

<h2><a id="HOOFDSTUK_III">HOOFDSTUK III.</a></h2>

<hr class="chbegin" />

<p>Ik ben boven de wolken want ik gá naar
Parijs, al heb ik geen zilvervloot gewonnen, of
ook in de verste verten iets wat daarop lijkt!</p>

<p>Gistermiddag aan de koffie kwam vader ineens
met 't besluit voor den dag.</p>

<p>Floor heeft stilletjes verteld van 't reisplan
van Roosje en Emmy van der Marck en van
Roosjes verzoek om me bij hun tweetjes aan te
sluiten. Daarop is vader naar meneer van der
Marck gestapt, heeft er lang en breed met hem
over gesproken en is toen tot de slotsom gekomen,
dat ik ook van de partij zou mogen zijn als ik
lust had.</p>

<p>Nu daaraan hapert 't mij niet! Ik was gewoon
door 't dolle heen, vloog moeder om den hals en
heb vader zóó vurig op zijn kale kruintje gekust
als ik nooit van te voren deed.</p>

<p>Voor meisjes als de Verhooghjes, die vóór hun
twintigste jaar al half Europa hebben rondgereisd,
heeft zoo'n uitstapje naar Parijs niet veel
<span class="pagenum" title="47">&nbsp;</span><a id="p_47"></a>om 't lijf, maar voor zoo'n eenvoudige ziel als
ik, op wier reisrepertoire alleen Brussel en Kleef
staan, is 't 'n echt buitenkansje. Ik kon geen
stuk eten van opgewondenheid!</p>

<p>Roosje, die al op de hoogte was, kwam me
's middags halen om met mij naar haar nichtje
te gaan, dat ik maar heel oppervlakkig kende.
Emmy ontving ons op haar atelier, waar we
bleven theedrinken. Alles stond er vol bloemen
en studies en we mochten naar hartelust kijken
en rondsnuffelen. Ik gooide bij ongeluk 'n vaas
met irissen om, zoodat 't water in 'n stroompje
over den houten vloer liep, maar ze vond 't niets
erg, deed lachend opnieuw water in de vaas en liet
't stroompje kalm liggen. Dat zou wel drogen zei ze.</p>

<p>Ze is 'n paar jaar ouder dan Floor en heeft
al heel wat gezien in haar leven. Ze lijkt me
heel aardig en flink, 'n prettige chaperonne,
waar we veel van kunnen leeren, want we gaan
hoofdzakelijk voor de musea en 't historische van
Parijs en niet elken avond naar theaters of opera's.
Misschien eens één enkel keertje, omdat er dat
nu eenmaal bij behoort, maar Emmy denkt dat
we 's avonds toch te moe zullen zijn, als we zoo'n
heelen dag hebben rondgesjouwd. We gaan <span xml:lang="fr">en
pension</span> in 'n goedkoop hotelletje, waar Emmy
'n paar jaar geleden met 'n tante gelogeerd heeft.
<span class="pagenum" title="48">&nbsp;</span><a id="p_48"></a>'t Is dicht bij de
<span xml:lang="fr">Madeleine</span> in de <span xml:lang="fr">Rue Boissy
d'Anglas</span> en heel rustig gelegen in 'n &bdquo;<span xml:lang="fr">cité</span>&rdquo;,
zoodat we geen last van 't leven op straat zullen
hebben, dat in Parijs bijna den geheelen nacht
voortduurt. Emmy gaat enkele dagen eerder
dan wij om 'n vriendin op te zoeken en Roosje
en ik zullen den 30<sup>sten</sup> Mei volgen. We vertrekken
dan 's morgens om negen uur en zijn zoowat tegen
vijven in ons hotel, waar Emmy ons zal opwachten.
't Is al tamelijk laat in 't seizoen voor
'n bezoek aan &bdquo;<span xml:lang="fr">La-Ville-lumière,</span>&rdquo; waar 't na half
Juni en soms al voor dien tijd snik en snikheet
schijnt te zijn, maar wij kunnen allen heel goed tegen
de warmte en hebben nu zulke heerlijk lange dagen!</p>

<p>Ik heb natuurlijk nog heel wat te beredderen
en te bestudeeren voor ik reisvaardig ben in 't
korte poosje, dat me nog rest.</p>

<p>Léo van Slooten, die er verleden jaar September
eenige weken doorbracht, is me dadelijk zijn Baedeker
komen brengen en den heelen dag zit ik
nu maar met m'n neus in &bdquo;<span xml:lang="fr">Paris et ses environs</span>&rdquo;
om nog zooveel mogelijk kennis te vergaren. Ik
stel me erg veel voor van de omstreken, vooral
van <span xml:lang="fr">Versailles</span>! Want ik gloei voor alles wat de
Fransche revolutie betreft en Marie Antoinette
was de heldin van mijn kinderjaren. 't Stukgelezen
boekje van Andriessen &bdquo;De val van een
<span class="pagenum" title="49">&nbsp;</span><a id="p_49"></a>koningshuis&rdquo; prijkt nog altijd in m'n boekenkastje.
'k Zou er me niet van kúnnen ontdoen. Zóó ben
ik daaraan verknocht geweest.</p>

<p>Op 't oogenblik zit ik in de grauwende schemering
op mijn slaapkamer, druk te naaien aan 'n bloese,
die bijna af is. Nog één knoopje aanzetten, dan
ben ik klaar! Mijn naald vliegt op en neer, ik
tril heelemaal van 't jachten en juist als moeder
voor de derde maal aan de trap roept, of ik nu
eindelijk kom theedrinken, gooi ik de bloese zegepralend
op mijn bed, naald en vingerhoed ergens
op tafel en vlieg de trap af naar beneden.</p>

<div class="blockquote">

  <p class="right rind1">PARIJS, 2 Juni 's avonds.</p>

  <p class="ind3">Allerbeste oudertjes,</p>

  <p>Al vier dagen is 't geleden, sinds ik de
  eerste voetstap in <span xml:lang="fr">la Ville-Lumière</span> zette, en
  nòg heb ik geen gelegenheid gehad om 'n
  behoorlijken brief te schrijven. Maar dit wordt
  dan ook 'n extra-lange! U wilt alles wat ik
  schrijf wel goed bewaren, nietwaar en me
  naderhand teruggeven, want ik heb waarlijk
  geen tijd 'n reisjournaal bij te houden.</p>

  <p>Door mijn telegram en de briefkaarten, die
  ik zond, weet u al dat we goed zijn overgekomen
  en plezier hebben. De voorspelling,
  dat we veel warmte zouden krijgen, is
  <span class="pagenum" title="50">&nbsp;</span><a id="p_50"></a>tot nog toe uitgekomen. Vandaag tenminste
  was 't: <span xml:lang="fr">une chaleur accablante</span>, maar we
  hebben er ons niet aan gestoord en zitten
  nu hoog en droog uit te waaien op 't balkon
  van de slaapkamer, die Roosje en ik samen
  betrokken hebben. Het uitzicht is niet fraai,
  het bestaat hoofdzakelijk uit daken en schoorsteenen,
  maar we hebben den vrijen hemel
  boven ons en 't is hier heerlijk koel. Emmy,
  die 'n verdieping lager slaapt, is geen balkon
  rijk en zit bij ons in haar schetsboek
  te teekenen, terwijl Roos en ik, ieder met
  'n vulpen gewapend, schrijven, onze knieën
  als lessenaar gebruikend, waardoor mijn schrift
  niet al te netjes wordt!</p>

  <p>Na 't diner, dat om half acht was afgeloopen,
  hebben we hier eerst 'n soort van
  bacchanaal met ijs en spuitwater aangericht,
  dat ons heerlijk heeft opgefrischt.</p>

  <p>Thee drinken we maar niet, want 't aftreksel,
  dat we hier ééns genoten hebben, smaakte
  naar hooi en tabak, zoodat we 's morgens
  aan 't ontbijt maar liever chocolade drinken
  en ons 's middags in de stad met 'n enkel
  kopje <span xml:lang="en">afternoon-tea</span> tevreden stellen.</p>

  <p>Den eersten dag brachten we bijna uitsluitend
  op straat door. In 't begin vonden
  <span class="pagenum" title="51">&nbsp;</span><a id="p_51"></a>Roosje en ik 't allergriezeligst om over te
  steken, maar 't wende gauw, al zijn er vooral
  's middags oogenblikken, dat je niet anders
  doen kunt dan wachten tot 'n agent z'n
  <span xml:lang="fr">bâton blanc</span> in de hoogte steekt en de stroom
  van auto's, rijtuigen en <span xml:lang="fr">taximètres</span> stil moet
  blijven staan, om de voetgangers te laten passeeren.
  We hebben al menig ritje per rijtuig
  gedaan en ook veel geprofiteerd van de <span xml:lang="fr">métropolitain</span>
  of &bdquo;<span xml:lang="fr">le métro</span>&rdquo; zooals ze hier zeggen.
  Den eersten keer was 't 'n wat zonderlinge
  gewaarwording om in zoo'n ondergrondsche
  spoor te zitten. Er is iets beklemmends in.
  't Ruikt er zoo kelderachtig en dan dat helsche
  lawaai onder 't rijden! Maar het gaat heerlijk
  gauw en 't is goedkoop. We kwamen er
  tot de conclusie, dat de mannen hier nog veel
  ijdeler zijn dan de vrouwen!</p>

  <p>Aan elke halte van de <span xml:lang="fr">métropolitain</span>
  staat 'n rijtje van automaten, waaruit je voor
  enkele <span xml:lang="fr">sous</span> chocolade of biscuits nemen kunt.
  Aan de voorzijde van iederen automaat is 'n
  spiegel aangebracht en nu is 't bepaald amusant
  te zien, hoe bijna geen enkele heer de
  gelegenheid verzuimt zichzelf daarin te bekijken,
  terwijl je 't de dames haast niet ziet doen.
  Roosje, die 't 't eerst oplette, vestigde er onze
  <span class="pagenum" title="52">&nbsp;</span><a id="p_52"></a>aandacht op en we lachten ons tranen om
  dit verschijnsel. 't Is zoo kostelijk alle op- en
  aanmerkingen zoo hardop in 't Hollandsch
  aan elkaar te kunnen zeggen, hoewel Emmy
  ons telkens waarschuwt, dat 't toch gevaarlijk
  is. We worden meestal voor Engelschen aangezien,
  ook in 't hotel; zeker omdat we
  ons zoo eenvoudig kleeden. Ik zou me niet
  graag als 'n echte Parisienne uitdossen,
  want hoewel ze allen zonder uitzondering zeer
  elegant zijn, is haar manier van doen toch
  heel anders dan hier in Holland. Smaakvolle
  en ook zeer bizarre toiletten worden hier gedragen,
  vooral de hoeden en kapsels zien er
  dikwijls zeer vreemd en ingewikkeld uit, maar
  bijna nooit zou je 't leelijk kunnen noemen.</p>

  <p>Gisteren hebben we onzen eersten morgen in
  't <span xml:lang="fr">Louvre</span> gesleten. Emmy weet er uitstekend
  den weg en vertelde ons 'n massa bizonderheden
  van alles wat we zagen. Ze is 'n ideaal-chaperonne
  en geeft ons bepaald af en toe 'n
  lesje in kunstgeschiedenis. We hebben o. a. de
  Hollandsche en Vlaamsche school gezien en
  de oude Italianen, ontelbare madonna's en
  ook 't beroemde schilderij van da Vinci &bdquo;Mona
  Lisa&rdquo; of &bdquo;<span xml:lang="fr">la Joconde</span>&rdquo; voorstellend, waarvan
  ik 'n tamelijk goede reproduktie kocht. Aan
  <span class="pagenum" title="53">&nbsp;</span><a id="p_53"></a>Floor en Max stuurde ik voor de grap 'n briefkaart
  met 't portret van de kleine <span xml:lang="fr">infante</span>
  Marie-Marguerite van Spanje door Velasquesz,
  omdat ik vind dat 't op Liesje lijkt. Vraag
  maar of ze 't u eens laten zien, dan weet ik
  zeker, dat u zult zeggen dat ik gelijk heb.</p>

  <p>Het was vrij koel in 't <span xml:lang="fr">Louvre</span> en niet zoo
  heel druk. 's Middags en vooral Zondags is
  't er eenvoudig ongenietbaar; daarom besteden
  we er dan ook liever de morgenuren aan.
  Onbetaalbaar zot zijn de groote reisgezelschappen,
  die je er tegenkomt en als we moe zijn
  van 't schilderijen-zien, is 't waarnemen van
  zoo'n <span xml:lang="en">Cook</span>-troep 'n heerlijke ontspanning. Eén
  reisgezelschap bestond uit zoowat alle nationaliteiten:
  Italianen, Russen, Duitschers, Amerikanen
  en 'n paar broodmagere, leelijke Engelsche
  dames met eigenwijze uilengezichten
  en hoeden met fladderende sluiers. Er waren
  zelfs twee Japanners en 'n neger bij en dat
  heele troepje holde 'n klein, dik mannetje na,
  den leider van 't gezelschap, met 'n groote
  flambard en 'n lorgnet op. Met plechtige bewegingen
  en luider stemme galmde hij telkens
  zijn wijsheid uit.</p>

  <p>&bdquo;<span xml:lang="fr">Mesdames, messieurs, voici un tableau très
  remarquable,</span>&rdquo; en dan schoot hij als 'n schietmot
  <span class="pagenum" title="54">&nbsp;</span><a id="p_54"></a>af op 'n heel klein schilderijtje aan 't
  eind van 'n zaal, om juist als iedereen er zich
  om stond te verdringen, ineens over <ins class="corr" id="corr7" title="Bron: ze">te</ins> steken
  naar 't andere einde, waar zich ook iets zeer
  &bdquo;<span xml:lang="fr">remarquables</span>&rdquo; bevond, waarna alles weer meeholde.
  't Geheel bood zoo'n allerdolsten aanblik,
  dat Emmy niet kon nalaten enkele types
  in haar schetsboek, dat ze altijd bij zich draagt,
  te vereeuwigen.</p>

  <p>Na ons bezoek aan 't <span xml:lang="fr">Louvre</span> gingen we
  ergens in 'n &bdquo;<span xml:lang="fr">laiterie</span>&rdquo; koffiedrinken, wandelden
  toen door de <span xml:lang="fr">Rue de Rivoli</span> terug tot aan
  den &bdquo;<span xml:lang="fr">jardin des Tuileries</span><ins class="corr" id="corr8" title="Niet in Bron.">&rdquo;</ins>, waar we even rondliepen
  en 'n poos op 'n bankje zaten. Toen
  kuierden we langzaam, want o, wat was 't
  warm! naar de Seine, waar we op 'n bootje
  stapten naar <span xml:lang="fr">Saint-Cloud</span>. Dat was 'n heerlijk
  tochtje! We stijfden er van op als halfverlepte
  bloemen, die in frisch water worden
  gezet en genoten van 't prachtige gezicht op
  de rivier. Typisch was 't om onder al die bruggen
  door te varen en verderop bij <span xml:lang="fr">Meudon</span> en
  <span xml:lang="fr">Sèvres</span>, begonnen de mooie, groene heuvelrijen
  waartegen de roodgedakte huisjes en villa's
  zoo vroolijk afstaken. Roosje drong er op aan
  dezer dagen 'n bezoek aan den <ins class="corr" id="corr9" title="Bron: Eifeltoren">Eiffeltoren</ins> te
  brengen, maar daar is Emmy niet voor te
  <span class="pagenum" title="55">&nbsp;</span><a id="p_55"></a>vinden. Je wordt er maar duizelig en akelig
  van in je hoofd en we hebben nog zóóveel te
  zien, dat we er toch geen tijd voor over zullen
  houden, zegt ze. Nu, 't kan mij niet veel schelen.
  Zoo aan den buitenkant alleen gezien
  ziet hij er tamelijk griezelig en onstevig uit!</p>

  <p>En nu verder over <span xml:lang="fr">Saint-Cloud</span>, waar ik wel
  veel langer had willen blijven. Veel tijd hadden
  we niet, anders waren we zeker dieper
  't park ingegaan. We stelden ons tevreden
  met 'n bezoekje aan de cascades (die alleen
  maar op enkele feestdagen en Zondags om de
  veertien dagen loopen) en stegen toen langzaam
  langs den hellenden weg naar boven tot
  aan 't terras, waar vroeger 't paleis stond en
  van daar naar 't bekende plateau, van waar
  men een der mooiste vergezichten heeft op
  Parijs. Toen we ons daaraan naar hartelust
  verkwikt hadden, gingen we theedrinken en
  aanvaardden daarop den terugtocht. We gingen
  vroeg naar bed, omdat voor vandaag <span xml:lang="fr">Versailles</span>
  op 't programma stond, waar minstens
  één langen dag voor noodig is, om eenigszins
  'n overzicht over 't geheel te hebben.</p>

  <p>Dadelijk na 't ontbijt gingen we er per
  &bdquo;<span xml:lang="en">tramway</span>&rdquo; heen, beladen met ons twaalfuurtje,
  bestaande uit broodjes met harde eieren
  <span class="pagenum" title="56">&nbsp;</span><a id="p_56"></a>en 'n enormen zak kersen. We zaten bovenop,
  wat goedkooper en frisscher was en waren
  zoowat tegen elf uur te <span xml:lang="fr">Versailles</span>, waar we
  begonnen met 't groote paleis te bezichtigen.
  Het is reusachtig. Er voor, midden op de &bdquo;<span xml:lang="fr">cour
  d'honneur</span>&rdquo; staat 'n bronzen ruiterstandbeeld
  van Lodewijk XIV, den stichter en aan de
  zijkanten van den cour zijn de beelden van verschillende
  staatslieden en maarschalken geplaatst.</p>

  <p>Ontelbaar waren de zalen die we doorgingen,
  &bdquo;<span xml:lang="fr">décorées avec une richesse sans
  pareille,</span>&rdquo; zooals terecht in Baedeker staat:
  kostbare behangsels, gobelins, muurschilderingen
  en plafonds, gebeeldhouwde meubels
  en deuren, marmeren schoorsteenen, 'n niet
  te zeggen weelde. Die &bdquo;<span xml:lang="fr">Galerie des Glaces</span>&rdquo;
  bijvoorbeeld en dan de slaapkamers van
  de verschillende Louis! Hoe hebben ze 'n
  oog kunnen sluiten op die akelig mooie praalbedden
  zonder nachtmerrie's te krijgen!&mdash;Het
  paleis is gedeeltelijk museum, maar de
  schilderijen zijn zeer middelmatig over 't geheel,
  dus hebben we er die grootendeels aan
  gegeven en meer op 't historische gelet.
  Weldadig doen te midden van al die overweldigende
  luxe de kleine, bij de rest vergeleken,
  <span class="pagenum" title="57">&nbsp;</span><a id="p_57"></a>uiterst eenvoudige kamers aan, die
  Marie Antoinette in dit reuzenpaleis bewoonde.
  Daar staat o. a. de luiermand, 'n
  kleine, beschilderde koffer, die de stad Parijs
  haar aanbood met de geboorte van den
  <span xml:lang="fr">Dauphin</span>.</p>

  <p>U kunt begrijpen, dat we doodmoe waren
  toen we na 't bezichtigen van de kapel 't paleis
  verlieten, maar we bekwamen nogal gauw
  buiten in de prachtige tuinen, waar we enkele
  van de fonteinen en bassins zagen en ons
  twaalfuurtje gebruikten. We bleven er nog wat
  ronddwalen voor we <span xml:lang="fr">Grand</span> en <span xml:lang="fr">Petit Trianon</span>
  gingen zien en haalden ons hart op aan de
  prachtige bloemen. Met de seringen en kastanjes
  was 't gedaan, maar de jasmijn, rododendrums
  en rozen bloeiden er zooals ik 't
  nergens anders ooit gezien heb. Het rook er
  goddelijk en we voelden ons of we in 't paradijs
  waren. Een takje jasmijn heb ik in Baedeker
  gedroogd en ook 'n klavertje van vier,
  dat ik vond in 't &bdquo;<span xml:lang="fr">hameau de la reine,</span>&rdquo; nadat
  ik 'n leelijken winkelhaak gehaald had in mijn
  blauwe rok, dien Emmy tusschen twee haakjes
  keurig voor me gestopt heeft. Ik sluit 't hierbij
  in en hoop, dat dit Fransche klavertje u geluk
  zal aanbrengen.</p>

  <p><span class="pagenum" title="58">&nbsp;</span><a id="p_58"></a></p>

  <p>De kleine gebouwtjes van 't <span xml:lang="fr">hameau</span>, de
  <span xml:lang="fr">moulin</span>, de <span xml:lang="fr">laiterie</span> en 't <span xml:lang="fr">boudoir</span>, waar Lodewijk
  XVI en Marie Antoinette met hun hofhouding
  &bdquo;boerderijtje speelden&rdquo; zijn tamelijk
  vervallen, maar zien er zeer schilderachtig uit
  en zijn bijna alle geheel of gedeeltelijk met
  klimop begroeid. Je kunt er niet in, maar de
  gebouwtjes zijn toch heelemaal leeg en erg luguber
  als je erin kijkt.</p>

  <p>Op <span xml:lang="fr">Grand Trianon</span> zagen we o. a. de slaapkamer
  van Napoleon; ook namen we 'n kijkje
  in 't &bdquo;<span xml:lang="fr">musée des voitures,</span>&rdquo; waar de gala-koetsen
  bewaard worden. In een ervan heeft Napoleon
  gereden en er staan ook verscheiden draag-koetsen
  en sleden. Die van Marie Antoinette
  is door Watteau beschilderd; 'n zeer elegante
  schelpvormige behoorde aan <span xml:lang="fr">Madame de Pompadour</span>
  en 'n andere, gedragen door 'n schildpad,
  aan <span xml:lang="fr">Madame de Maintenon</span>.</p>

  <p>In <span xml:lang="fr">Petit Trianon</span> stelde ik eigenlijk 't meeste
  belang. 't Is 'n klein paleisje, niet veel meer
  dan 'n villa. In de salon staat nog 'n spinet
  door de koningin bespeeld en in 'n andere
  kamer 'n beeldig, rozenhouten waschtafeltje,
  dat ze gebruikte. Ik heb me verschillende briefkaarten
  aangeschaft, ook een van haar slaapkamer,
  waar een portret van den <span xml:lang="fr">Dauphin</span> hangt.</p>

  <p><span class="pagenum" title="59">&nbsp;</span><a id="p_59"></a></p>

  <p>Flip zal wel lachen om al die beschrijvingen
  en mijn &bdquo;misplaatst enthousiasme&rdquo; over Marie
  Antoinette. Hij plaagde me vroeger zoo als ik
  zat te huilen over &bdquo;De val van een koningshuis,&rdquo;
  maar ik kan niet helpen, dat ze altijd
  'n zwakje van me gebleven is.</p>

  <p>We moesten hollen en vliegen om nog bijtijds
  'n tram naar Parijs te halen, maar rustten
  lekkertjes uit op den terugrit en vielen
  met waren wolvenhonger aan op ons diner.</p>

  <p>Het eten is eenvoudig maar goed en over
  onze slaapkamer zijn we heel tevreden. Groot
  is ze niet, maar 't balkon vergoedt veel. We
  slapen met open balkondeuren, zetten die half
  aan en barricadeeren die voor 't naar bed gaan
  met onze koffers, waar we de waterkitten en
  waschtafelemmers bovenop zetten. Eigenlijk is 't
  onnoodig, want ik geloof niet, dat iemand zonder
  z'n hals te breken ons zou kunnen bereiken,
  maar men kan op reis niet te voorzichtig
  zijn!! heeft vader me nog op 't hart
  gedrukt voor ik wegging.</p>

  <p>Er zijn veel Engelschen in 't hotel, 'n stuk
  of wat Franschen en twee dikke Duitsche dames
  zitten 's middags aan 'n tafeltje naast 't
  onze. Wij spreken &bdquo;alle talen van den regenboog&rdquo;
  en iedereen is heel beleefd.</p>

  <p><span class="pagenum" title="60">&nbsp;</span><a id="p_60"></a></p>

  <p>Ik vind Parijs 'n verrukkelijke stad, heel
  mooi, vroolijk, druk en interessant, hoewel
  ik er niet voor goed zou willen wonen.</p>

  <p>Morgenochtend gaan we weer naar 't <span xml:lang="fr">Louvre</span>
  en 's middags&mdash;want dat ligt allemaal bij
  elkaar&mdash;naar de <span xml:lang="fr">Notre Dame</span>, de <span xml:lang="fr">Sainte
  Chapelle</span> en de <span xml:lang="fr">Conciergerie</span>, waar Emmy 'n
  introductie voor heeft; 's avonds als we niet
  te moe zijn per Seine-bootje op en neer naar
  <span xml:lang="fr">Meudon</span> of <span xml:lang="fr">Sèvres</span>.</p>

  <p>En nu, slaapt wel, geliefden. Ik kan geen
  spikkel meer zien en ben moe. Veel liefs
  voor iedereen en minstens 'n dozijn kussen
  voor uw beidjes van</p>

  <p class="piep">'t genietende Piepkuiken,<br />
  dat druk bezig is 'n wufte <span xml:lang="fr">Parisienne</span> te worden!</p>

</div>

<hr class="tb" />

<p>Helaas, de tijd van ons verblijf hier begint op
te schieten. Nog twee dagen, dan is de koek op
en behooren de twee heerlijkste weken, die
ik tot nog toe beleefd heb, weer tot 't verleden,
maar de herinnering er aan zullen we
ons leven lang behouden en de vriendschap tusschen
Roos en mij is door dit reisje zeer toegenomen.
Ze is zoo'n in-goed kind en zoo vroolijk.
's Avonds op onze kamer hebben we onbedaarlijke
<span class="pagenum" title="61">&nbsp;</span><a id="p_61"></a>lachbuien om de menschen, die ze nadoet. Haar
stem en mimiek zijn gewoon eenig en ze kan
zulke leuke invallen hebben.</p>

<p>Laatst in 't <span xml:lang="fr">Louvre</span> liepen we met de overblijfselen
van ons <ins class="corr" id="corr10" title="Bron: twaalf&nbsp;uurtje">twaalfuurtje</ins>: 'n prop vette papieren en
sinaasappelschillen in onzen reiszak. We hadden 't
heele rommeltje keurig in 'n courant gepakt, maar
vonden 't toch vervelend er den heelen verderen
middag mee rond te sjouwen, te meer omdat we van
plan waren 'n paar boodschappen te gaan doen,
die in den zak moesten. Toch zagen we zoo
gauw geen kans 't kwijt te raken. 't Onderweg
&bdquo;verliezen&rdquo; ging moeilijk, dan zou de een of andere
galante snoeshaan 't ons misschien nadragen.</p>

<p>&bdquo;Geef maar hier,&rdquo; zei Roos toen heel edelmoedig
en met een doodleuk gezicht sloop ze naar
'n oud ventje, 'n <span xml:lang="fr">gardien</span>, die in 'n hoekje van
de zaal zat te dommelen en lei 't voorzichtig
op z'n schoot. Proestend holden we door, maar konden
toch niet nalaten aan 't eind van de zaal
even om te kijken en daar zagen we hem juist
met 'n hoogst verbaasd gezicht 't pakje betasten
en openmaken! 'n Eind verder vielen we neer op
'n rood kanapeetje, alle drie op 'n rijtje, krom
van den lach, Emmy net zoo goed als wij.</p>

<p>Ik mag Emmy heel graag. Zoo frisch en pittig
is ze en ondanks haar vijf en dertig jaren, zoo jong
<span class="pagenum" title="62">&nbsp;</span><a id="p_62"></a>en echt levenslustig! In 't begin was ik 'n beetje
verlegen voor haar. 't Was net of die hel-blauwe
oogen door alles heen zagen, of ze alles van en
aan me opmerkten en critiseerden. Maar dat zijn
haar &bdquo;schildersoogen,&rdquo; zooals ze zelf zegt.
Die zijn altijd aan 't waarnemen en vergelijken.
En nu ik daar aan gewend ben, kan 't me ook
niet meer schelen, want ze zegt nooit hatelijke
dingen en is echt goedig voor ons. We hebben
'n massa van haar geleerd en toch laat ze zich
nooit op haar meerdere kennis voorstaan.</p>

<p>Schilderen is de lust in haar leven en haar
schetsboek is al bijna heelemaal gevuld met krabbels,
die ze op onze tochten maakt en 's avonds
meestal uitwerkt.</p>

<p>Ik wou, dat ik de helft van haar ijver en energie
had! Roosje vindt ook, dat er van Emmy zoo'n
lust tot werken uitgaat. 't Slaat bepaald op ons
over! Roos is tenminste vast van plan met gloeienden
ijver haar viool ter hand te nemen, als ze
thuis is en ik ga me dadelijk met mannenmoed
werpen in de zee van taalregels en thema's!
De Fransche taal is mooi maar moeilijk, dat merk
ik ieder oogenblik.</p>

<p>Ik kan me tamelijk vlug uitdrukken, doe 't zelfs
met een zekere brutaliteit, maar maak hóópen fouten.
Toch voer ik op m'n eigen verlangen meestal
<span class="pagenum" title="63">&nbsp;</span><a id="p_63"></a>'t woord, want voor Emmy en Roosje geneer ik
me maar niet.</p>

<p>Ik heb 'n gevoel of ik hier minstens al 'n maand
ben, zóóveel hebben we beleefd en gezien, al is 't
van heel Parijs natuurlijk maar 'n bitter klein beetje.</p>

<p>Op een smoorwarmen dag zijn we naar <span xml:lang="fr">Chantilly</span>
getrokken, naar 't &bdquo;<span xml:lang="fr">vieux château des princes de
Condé,</span>&rdquo; waar we de beroemde &bdquo;Drie gratiën&rdquo; van
Rafaël zagen, prachtige &bdquo;<span xml:lang="fr">byoux</span>&rdquo;, gobelins en nog
veel meer moois bewonderden en zóó moe waren
na ons bezoek, dat we 'n uur buiten in 't gras bleven
liggen om weer op ons verhaal te komen. 't
Scheelde niet veel of we hadden den trein terug
naar Parijs gemist. We klééfden eenvoudig aan de
banken toen we er eenmaal inzaten. Het was dien
dag zóó warm, dat we net als die oude jongejuffrouw
in een van Hichens boeken, wel in ons geraamte
hadden willen loopen.</p>

<p>'s Avonds onweerde 't dan ook, maar den volgenden
dag was 't toch mooi weer, alleen werd 't
veel koeler, zoodat we zelfs onze mantels weer velen
konden.</p>

<p>We zijn naar &bdquo;<span xml:lang="fr">Andromaque</span>&rdquo; geweest in de &bdquo;<span xml:lang="fr">Comédie
française</span>&rdquo;<ins class="corr" id="corr11" title="Niet in Bron.">,</ins> hebben natuurlijk 't graf van Napoleon
en 't &bdquo;<span xml:lang="fr">Hotel des Invalides</span>&rdquo; bezocht en ons
hart opgehaald aan souvenirs uit de Revolutie in
&bdquo;<span xml:lang="fr">musée Carnavalet.</span>&rdquo; We hebben bloemen gestrooid
<span class="pagenum" title="64">&nbsp;</span><a id="p_64"></a>op Heine's graf op 't kerkhof van <span xml:lang="fr">Montmartre</span>, 'n
mis in de <span xml:lang="fr">Madeleine</span> bijgewoond, geroeid op 't
&bdquo;<span xml:lang="fr">Grand lac</span>&rdquo; in 't <span xml:lang="fr">Bois de Boulogne</span> en 'n heelen
middag boodschappen gedaan in de &bdquo;<span xml:lang="fr">Bon Marché</span>&rdquo;.
Over afwisseling in 't programma hadden we dus
niet te klagen. En we worden zoo handig en redzaam!</p>

<p>Gisteren nog toen we ons per auto van <span xml:lang="fr">musée
Cluny</span> naar 't <span xml:lang="fr">parc des Buttes Chaumont</span> lieten rijden
en de chauffeur ons wou afzetten, bewerend
dat hij geen klein geld terug had, wisselden we
onzen &bdquo;<span xml:lang="fr">louis</span>&rdquo; gauw aan 'n snoeptafeltje dicht bij
't hek van 't park, waar we eenige pijpen <span xml:lang="fr">sucre
d'orge</span> kochten, die Roos en ik voor de oogen van
den eerst zeer verbaasd kijkenden chauffeur&mdash;<span xml:lang="fr">qui
riait jaune!</span>&mdash;aan eenige straatkinderen uitdeelden,
terwijl Emmy hem zijn precies afgepast loon
en 'n matig fooitje overhandigde. Hij zei eerst: &bdquo;<span xml:lang="fr">Ah,
mesdames vous n'êtes pas généreuses</span>&rdquo; en mompelde
toen iets van &bdquo;<span xml:lang="fr">Prussiennes!</span>&rdquo; maar we keerden
ons met majesteit om en gingen 't park in, waar
we heerlijk uitrustten na de vermoeienissen van ons
museumbezoek.</p>

<p>De twee laatste dagen van ons verblijf hier zullen
we wat kalm aanleggen om niet heelemaal
&bdquo;verpierelierd&rdquo; thuis te komen. We hadden eerst
naar <span xml:lang="fr">Fontainebleau</span> willen gaan, maar daarmee
zijn we 'n heelen dag kwijt, dus is dat van 't programma
<span class="pagenum" title="65">&nbsp;</span><a id="p_65"></a>geschrapt, want we hebben nog enkele inkoopen
te doen en willen graag 'n laatst bezoek
aan 't <span xml:lang="fr">Louvre</span> brengen. We zullen ons dus maar
liever met 't <span xml:lang="fr">bois de Vincennes</span> tevreden stellen
en tot slot en besluit nog een zalig Seine-tochtje
maken.</p>

<hr class="tb" />

<p>Het is de avond van onzen laatsten dag!</p>

<p>We kunnen ons geen van drieën indenken, dat
we morgenavond weer veilig en wel thuis zullen
zijn... Ik verheug er me zeer op van al het genotene
te vertellen, al zou ik er niet 't minste bezwaar
tegen hebben nog 'n weekje te blijven!</p>

<p>We zitten, zooals bijna alle avonden voor 't naar
bed gaan, op ons balkon te genieten van de Parijsche
avondkoelte en 't &bdquo;bacchanaal met spuitwater&rdquo;,
waaraan 't restje roode wijn, dat nog in
onze flesch van <span xml:lang="fr">table d'hôte</span> overbleef, 'n tintje
geeft. 'n Enorme zak &bdquo;<span xml:lang="fr">petits beurres</span>&rdquo;, eigenlijk
meer voor de reis van morgen bestemd, verhoogt
't plechtige van dezen afscheidsdronk.</p>

<p>Emmy heeft de nota betaald, we hebben met
elkaar afgerekend en de fooien voor 't personeel
afgepast. Toch zullen we niet lang meer van &bdquo;ons
buitenverblijf&rdquo; kunnen genieten, want we moeten
pakken en tijdig naar bed! Om kwart over acht
vertrekken we morgen al van de <span xml:lang="fr">Gare du Nord</span>
<span class="pagenum" title="66">&nbsp;</span><a id="p_66"></a>en zijn dan 's middags vóór etenstijd thuis.</p>

<p>We zitten stil bij elkaar, denkend aan de heerlijke
dagen, die achter ons liggen.</p>

<p>De zon is onder; de lucht ziet purperrood; daken
en schoorsteenen krijgen 'n spookachtig aanzien.</p>

<p>Daar begint aan den overkant 'n gramophone te
schetteren van: &bdquo;<span xml:lang="fr">Toréador en garde!</span>&rdquo; en plotseling
komt er beweging in ons. We kunnen niet nalaten
mee te neuriën en met onze voeten de maat te trappelen.
Maar als 't lied uit is, springt Emmy overeind.</p>

<p>&bdquo;Kom kinderenlief, met moed aan de pakkerij en
dan naar bed! Morgen is 't vroeg dag en de reis
is vermoeiend. Als jullie me soms noodig hebt,
kom dan maar aan mijn kamerdeur tikken,&rdquo; zegt
ze haar stoel naar binnen schuivend.</p>

<p>&bdquo;O, we zullen 't wel met ons beidjes afkunnen.
Als jij ons een van beiden soms noodig hebt&rdquo;....
bied ik aan.</p>

<p>&bdquo;'t Zal met mij wel losloopen. Ik heb al zooveel
alleen gepakt van mijn leven. Veel succes hoor!&rdquo;</p>

<p>Ze geeft ons 'n zoen en vertrekt, lachend om de
geweldige herrie op onze kamer, die wel 'n uitdragerswinkel
lijkt. Op iederen stoel hangt of
ligt 'n kleedingstuk. Schoenen, paraplu's en
parasols, kleer<ins class="corr" id="corr12" title="Niet in Bron.">-</ins> en haarborstels, sponsenzakjes,
handspiegeltjes, Baedekers, schrijfgereedschap en
stapels schoongestreken ondergoed zwerven in
<span class="pagenum" title="67">&nbsp;</span><a id="p_67"></a>'t rond. Op de knoppen aan weerszijden van de
spiegelkast staan onze hoeden.</p>

<p>&bdquo;Net afgehouwen hoofden op pieken,&rdquo; vindt
Roosje.</p>

<p>De grond is bezaaid met papieren en houtwol. De
kleeren, die ik morgen op reis noodig heb, liggen in
edelen zwier op mijn bed gegooid. Aan 't voeteneinde
hangt over 'n handdoek 'n ris natte handschoenen,
die nog drogen moeten en 'n kom vol groezelig zeepsop,
waarin Roosje &bdquo;de wasch&rdquo; behandeld heeft, staat
op den grond, geflankeerd door 'n lampetkan met 'n
bos pioenrozen, die we van 'n bedeljongetje op de
<span xml:lang="fr">Place de la Concorde</span> kochten. We weten er eigenlijk
geen raad mee en zullen ze morgen maar vergeten,
omdat ze toch als hooi in Holland zouden
belanden en we al handbagage genoeg hebben,
want al onze bezittingen kunnen met geen macht
of mogelijkheid in onze koffers, hoe vernuftig we
ook van plan zijn te pakken.</p>

<p>Roosjes bed is één chaos van cadeautjes voor
thuis. 'n Gipsen <span xml:lang="fr">chimère</span> van de <span xml:lang="fr">Notre Dame</span>
(zoo'n afgietsel naar een van de duivels-met-beestenkoppen,
die boven op de kerk rondom op
de balustrade zitten) gluurt met nieuwsgierigen
blik in 'n halfgeopende bonbonsdoos en 'n blakertje
van Normandisch aardewerk loopt gevaar van
haar kussen af te glijden.</p>

<p><span class="pagenum" title="68">&nbsp;</span><a id="p_68"></a></p>

<p>We hebben nogal veel aardewerk en Roosjes
voorstel, om 't allemaal bij elkaar in 'n kistje te
pakken en dat bij ons in de coupé te houden,
lijkt wel 't beste. 't Zal misschien eenige moeite
opleveren bij de douanen, maar in onze koffers
breekt 't licht en dat zou nog erger zijn.</p>

<p>Ik breng 'n massa leuke dingen mee voor
thuis.</p>

<p>Voor moeder 'n leeren handtaschje, voor vader
'n inktkoker en voor Flip 'n &bdquo;<span xml:lang="fr">chimère</span>&rdquo; om op
z'n schrijftafel te zetten en 'n aschbakje. Bé krijgt
bij haar thuiskomst 'n tullen omslagdoekje en
Aad 'n thermometer, Floor 'n eindje echte &bdquo;<span xml:lang="fr">dentelle
de Bruges</span>&rdquo; en Max 'n beurs. Voor Liesje
kocht ik 'n poppen-theeserviesje, voor Bobbie 'n
paardje en voor Loekie 'n wit schaapje met belletjes.
Aan Eef en Herman zond ik, goed verpakt
tusschen twee kartons, 'n mooie reproductie van
'n madonna van Botticelli. Ze zullen wel opkijken
van mij iets uit Parijs te krijgen en er eerst niets
van begrijpen, want tijd om hun te schrijven heb
ik niet gehad.</p>

<p>In de &bdquo;<span xml:lang="fr">Bon Marché</span>&rdquo; heb ik voor m'n kleedgeld
'n doddig wit-linnen japonnetje gekocht.
Ik moest er toch een hebben en ben blij,
dat ik moeders raad, om 't me in Parijs aan
te schaffen, opgevolgd heb, want voor 30 <span xml:lang="fr">francs</span>
<span class="pagenum" title="69">&nbsp;</span><a id="p_69"></a>zou je in Holland niet zoo iets aardigs en smaakvols
hebben.</p>

<p>Verder heb ik een massa briefkaarten en
enkele fotografieën, die ik grootendeels zelf
denk te houden als souvenir. De jongens van
Slooten mogen er ieder 'n keuze uit doen.
Huib krijgt bovendien nog 'n portretlijstje en 'n
gedroogde viool, die ik voor hem gestolen heb
van Heine's graf. Want hij dweept met Heine
en citeert altijd uit 't &bdquo;<span xml:lang="de">Buch der Lieder.</span>&rdquo;</p>

<p>Dat portretlijstje is nog voor z'n verjaardag, (anders
zou ik hem niet zoo boven de twee anderen
durven begenadigen), maar ik zal er niets tegen
hebben als hij er 'n kiek of portret van mij inzet....
Voor Ada Witsen en nog enkele andere vriendinnen
breng ik 'n paar bakjes en kannetjes mee
van Fransch aardewerk met grappige poppetjes
en tierelantijntjes. Als 't maar heel overkomt!
Emmy gaf ons als souvenir ieder 'n alleraardigste
ceintuurgesp van <span xml:lang="fr">cuivre repoussé</span>. De mijne is
met roode en die van Roosje met paarse steentjes
bewerkt. Wij, op onze beurt, hebben haar begiftigd
met 'n paar Turksche muiltjes, die ze toevallig
erg bewonderd had voor 'n winkelraam in
de <span xml:lang="fr">Rue de Rivoli</span>. Ze waren nogal duur, dus
gaven we ze samen en legden ze gisteravond op
haar bed met de niet zeer poëtische maar kernachtige
<span class="pagenum" title="70">&nbsp;</span><a id="p_70"></a>opdracht, geschreven op 'n visitekaartje:</p>

<div class="poem">
  <div class="stanza">
    <div class="i0">Voor al uwe hulp en bescherming in ruil<br /></div>
    <div class="i0">Bieden w' u ieder één Turksche muil!<br /></div>
  </div>
</div>

<p>Ze was er heel blij mee en zal ze op haar
atelier dragen bij 'n zijden Japansche kimono en
ons 'n keer aldus uitgedost op &bdquo;<span xml:lang="en">tea</span>&rdquo; vragen, zoodat
we dan 't effect ten volle kunnen bewonderen.</p>

<p>&bdquo;'t Doet me zoo'n plezier, dat je Emmy aardig
vindt,&rdquo; zegt Roosje, 'n stapeltje ondergoed zorgvuldig
in haar koffer leggend, &bdquo;je zult eens zien wat
'n plezier je van die kennismaking hebben zult.&rdquo;</p>

<p>&bdquo;Ja, ik hoop dat ze de vriendschap zal blijven
aanhouden. O, Roos hou 'm!&rdquo;</p>

<p>'t Laatste ontsnapt me van wege Flips <span xml:lang="fr">chimère</span>,
die ik bijna van de tafel gesleept zou hebben, als
Roos hem nog niet tijdig gegrepen had.</p>

<p>&bdquo;We mogen er toch wel mee oppassen. We
krijgen de boel nooit allemaal héél over. Vooral
die duvels zijn zoo akelig bros,&rdquo; zegt Roosje bezorgd,
maar met veel kunst- en vliegwerk zit de
breekwaar omwonden met houtwol en vloeipapier
toch eindelijk secuur ingebakerd in de kist. Als
de douanen nu maar goedgunstig gestemd zijn,
zal 't allemaal wel losloopen.</p>

<p>'t Pakken van de koffers valt bij nader inzien
ook nogal mee. We krijgen er handigheid in.</p>

<p>Mijn linnen japonnetje, dat ik maar eenmaal
<span class="pagenum" title="71">&nbsp;</span><a id="p_71"></a>aan tafel heb aangehad, ligt in den bovensten bak.
Ziezoo, 't deksel kan neer en zonder eenige moeite
draai ik den sleutel om.</p>

<p>Met Roosjes koffer hebben we meer spul. Maar
na wat duwen en persen krijgen we er alles toch
ten slotte in. Zegepralend zien we elkaar aan:</p>

<p>&bdquo;Kláár!!&rdquo;</p>

<p>De allernoodigste toiletartikelen gaan morgen
in onze <span xml:lang="en">city-bags</span>. Nu kunnen we rustig gaan
slapen.</p>

<p>&bdquo;Och hemeltje, morgen is dit allemaal weer &bdquo;<span xml:lang="fr">jadis</span>&rdquo;<ins class="corr" id="corr13" title="Niet in Bron.">,&rdquo;</ins>
zucht Roos, terwijl we in nachtgewaad gehuld
voor 't laatst de barricade van koffers, waterkitten
en waschemmers voor de half-open balkondeuren
oprichten.</p>

<p>Maar ik declameer, een van Huib's geliefde
verzen aanhalend:</p>

<div class="poem">
  <div class="stanza" xml:lang="de">
    <div class="i0">&bdquo;Was vergangen kehrt nicht wieder,<br /></div>
    <div class="i0">Aber ging es leuchtend nieder,<br /></div>
    <div class="i0">Leuchtet's lange noch zurück!&rdquo;<br /></div>
  </div>
</div>

<p class="noi">en met 'n plof zet ik de kit op mijn koffer.</p>

<p>&bdquo;Jakkes, je spat. Ik krijg 'n heele klets water
over m'n voeten,&rdquo; verwijt Roosje me en dan ineens:
&bdquo;Lizzy, gauw, doe 't licht toch uit; ze kunnen ons
aan de overkant zien!&rdquo;</p>

<p>&bdquo;Bedaar, bedaar, wat kunnen die onbekende
boschnegers je schelen! Ze zien ons nooit meer
<span class="pagenum" title="72">&nbsp;</span><a id="p_72"></a>terug,&rdquo; troost ik, kalm m'n arm uitstrekkend naar
't knopje van 't electrisch licht. Dan lachend,
tastend met uitgespreide handen, zoeken we in
de rommelige duisternis van ons slaapsalet onze
bedden op.</p>

<p>&bdquo;Nou hoor, maf ze!&rdquo; wensch ik studentikoos,
de dekens over me heentrekkend.</p>

<p>&bdquo;Wat 'n uitdrukking,&rdquo; lacht Roosje en dan
gapend &bdquo;van 't zelfde, hoor!&rdquo;</p>

<div class="deco" style="width: 186px;">
 <img src="images/deco.png" width="186" height="32" alt="decoratieve illustratie" />
</div>

<p><span class="pagenum" title="73">&nbsp;</span><a id="p_73"></a></p>

<h2><a id="HOOFDSTUK_IV">HOOFDSTUK IV.</a></h2>

<hr class="chbegin" />

<p>Het reizen en trekken is den laatsten tijd wel in de
mode bij ons! &bdquo;De wufte <span xml:lang="fr">Parisienne</span>&rdquo; was net
thuis en Bé en Aad hadden na hun huwelijksreis
nauwelijks goed en wel bezit van hun huisje genomen,
toen Floor en Max door vrienden uit
Dusseldorf dringend werden uitgenoodigd, daar
'n weekje te komen doorbrengen.</p>

<p>'t Was al zóó dikwijls uitgesteld en ze hadden
er allebei zoo'n lust in, dat ik onmiddellijk aanbood
om tijdens hun afwezigheid op de kinderen
te komen passen en 't huishouden te doen en
na eenig wikken en wegen besloten ze toen maar
van mijn aanbieding gebruik te maken.</p>

<p>Ik heb 't wel nooit alleen gedaan, maar Floor
vond 't vervelend om er moeder mee op te
schepen, wetend hoe ongezellig 't voor iedereen
is, als die niet op haar postje blijft en om de
kinderen allen bij ons thuis te installeeren was
al te omslachtig en te druk voor de enkele week,
die ze voornemens zijn weg te blijven. Daarbij
zijn de meiden heel handig en vertrouwd en
<span class="pagenum" title="74">&nbsp;</span><a id="p_74"></a>heeft Flip, die overdag thuis geweldig voor z'n
candidaats zit te vossen, beloofd in den huize
de Weert te komen slapen zoolang meneer en
mevrouw afwezig zijn, dan is er 's nachts toch
&bdquo;'n mannelijk element&rdquo; aanwezig om eventueele
dieven en moordenaars van de deur te houden.</p>

<p>Zoo zijn Floor en Max dan gistermiddag afgereisd.
Liesje, veel te slim om er niet alles van
te snappen, keek erg bedremmeld toen 't rijtuig
voorkwam, maar ik zei gauw, dat ze thee
mocht schenken uit 't nieuwe Parijsche serviesje
en dat leidde af. Bobbie en Loekie deden boven
hun middagdutje, dus vertrokken de reizigers
in alle kalmte, waar ik niet blij genoeg om zijn
kan, want ik ken Floor te goed om niet te weten,
dat ze althans in 't begin geen aasje plezier zou
hebben, als ze een van haar kleuters bedroefd
had moeten achterlaten.</p>

<p>Toen de beide heertjes waren uitgeslapen
speelden ze met Liesje prettig in den zandhoop
bij 't schuurtje, totdat Loekie ineens 'n vervaarlijke
keel op zette, omdat hij Hoppo, z'n dierbaren
bruinen beer bij ongeluk zóó diep onder 't zand
begraven had, dat hij niet meer te voorschijn
wilde komen.</p>

<p>&bdquo;Hu, hu, Hoppo weg!&rdquo; snikte hij, met allebei
z'n vuistjes in z'n oogen wrijvend, stampvoetend
<span class="pagenum" title="75">&nbsp;</span><a id="p_75"></a>van drift toen ik niet gauw genoeg begreep wat
er eigenlijk gaande was.</p>

<p>Liesje en Bobbie keken verbaasd en verschrikt
toe, maar Loekie's tranen droogden onmiddellijk
toen ik den geliefden Hoppo met behulp van 'n
kolenschop, die Maartje me bereidwillig van uit 't
keukenraam aanreikte, in minder dan geen tijd
wist op te delven.</p>

<p>'t Was roerend te zien hoe 't kleine ventje, den
beer in z'n armpjes knellend, met 'n zeer berouwvol:</p>

<p>&bdquo;En nou zalle Loetie weer zoet zijn,&rdquo; mij zijn
mondje toestak.</p>

<p>En Loekie was verder zoet; ook aan tafel gedroegen
ze zich alle drie voorbeeldig. Ze aten
met smaak hun bordjes leeg en gooiden geen
melkbekers om, wat volgens Floor 'n zeldzaam
verschijnsel is. Ze waarschuwde me tenminste
vóór haar vertrek, dat ik stellig om den anderen
dag 'n schoon tafellaken noodig zou hebben, maar
ik hoop 't toch met minder te kunnen stellen.</p>

<p>Na 't eten kwam Truitje, 't kindermeisje, Loekie
halen, die net wat drijverig begon te worden
en bleef ik nog even bij de piano 'n paar liedjes
zingen met de twee anderen, wetend dat Max dat
bijna iederen avond met hen doet en 't maar raadzaam
achtend, zoo min mogelijk van den gewonen
<span class="pagenum" title="76">&nbsp;</span><a id="p_76"></a>regel af te wijken. 'n Kwartier later gingen ze dan
ook uiterst voldaan mee naar boven. Bobbie vooral.
Liesje was wat stil, maar begon toch dadelijk
zoet haar laarsjes los te rijgen, terwijl ik Bobbie
hielp en Loekie, die er al in lag, onderdekte.
Bobbie was vlug klaar en sliep zoo gauw hij z'n
kussen voelde, maar toen ik Liesje in 't aangrenzende
kabinetje wou gaan instoppen, zat ze op haar
knietjes met gevouwen handjes voor haar bed en
hoorde ik haar met bevend stemmetje zeggen:</p>

<p>&bdquo;Onze-lieve-Heertje, ik ben zoet geweest vandaag,
maar maak toch, dat Paats en Moekie gauw
terug komme. Tante Piep is heusch erg lief voor
ons, maar ik hou zoo vreeselijk erg veel van Paats
en ook van Moekie. Toe, laat ze toch alsjeblieft
niet lang meer wegblijven. Amen.&rdquo;</p>

<p>En toen opstaande en me smeekend met haar
van tranen zwemmende oogen aanziende:</p>

<p>&bdquo;Jij hebt zeker wel gehoord, hè tante Piep,
wat ik an Onze-lieve-Heer gevraagd heb? Denk
je nou, dat ze gauwer terug zulle komme?<ins class="corr" id="corr14" title="Niet in Bron.">&rdquo;</ins></p>

<p>Ik sloeg m'n armen om haar mollige lijfje en
trok haar bij me op schoot, terwijl ze zachtjes,
maar o, zoo bedroefd huilde. Zoo goed mogelijk
trachtte ik haar te troosten.</p>

<p>&bdquo;Luister nou 's Liesje, je bent nou al zoo'n
groot, verstandig kind van vijf jaar. Paats en
<span class="pagenum" title="77">&nbsp;</span><a id="p_77"></a>Moekie blijven natuurlijk nog wel 'n paar nachtjes
weg, maar dan komen ze terug en brengen wat
moois voor jullie mee, als je zoet geweest bent.
Ze vinden 't zoo prettig in Dusseldorf en die paar
nachtjes zijn zoo gauw voorbij&rdquo;....</p>

<p>Maar Liesje schudde haar kopje en begon nog
harder, tot ik ineens iets verzon:</p>

<p>&bdquo;Zeg Lies, wil jij vannacht naast tante Piep in
Paats z'n bed slapen?&rdquo;</p>

<p>Dat bleek 'n uitkomst! In 'n wip waren de
tranen gedroogd en werd Liesje op tante's rug
naar de andere kamer getransporteerd, waar ze
eenmaal in &bdquo;Paats z'n bed,&rdquo; gauw insliep.</p>

<p>Vandaag was ze haar verdriet vergeten en verrukt
over de mooie briefkaarten, die we vanmiddag
uit Dusseldorf ontvingen. In 't bulletin,
dat ik dagelijks moet verzenden, kon ik dan ook
naar waarheid getuigen, dat de kinderen allerliefst
waren en 't huishouden marcheerde.</p>

<p>'n Oogenblik heb ik me kostelijk geamuseerd
om 'n slimmigheid van Bobbie.</p>

<p>Hij liet aan de koffie z'n melk staan en snapte
gauw met Liesje den tuin in, voor ik 't gemerkt
had, maar gedachtig hoe Floor er op staat, dat de
kinderen goed melk drinken, riep ik na 'n oogenblikje
naar buiten:</p>

<p>&bdquo;Bobbie, Bobbie kom 's gauw hier. Ik heb wat
<span class="pagenum" title="78">&nbsp;</span><a id="p_78"></a>voor je,&rdquo; en daar kwam hij aangerend, zeer bereidwillig,
met 'n verheugd snuitje.</p>

<p>&bdquo;Watte tante?&rdquo;</p>

<p>Ik wees naar zijn melk. Hij zei niets, maar
keek eerst heel teleurgesteld; toen veranderde
plotseling de uitdrukking van z'n gezichtje en
nam hij vastberaden den beker in z'n beide dikke
handjes, dronk hem leeg en riep met 'n leuk
knipoogje naar Liesjes beker, waar ook nog wat
in was:</p>

<p>&bdquo;Liesje kom 's gauw! Tante heeft voor jou ook
wat,&rdquo; waarop Liesje eveneens kwam aanhollen en
terwijl Bobbie 't uitgierde van de pret, na 'n
minachtend: &bdquo;hè hoe flauw,&rdquo; haar beker leeg dronk.</p>

<p>Vanmiddag, nadat ik met de kinderen 'n loopje
gemaakt had, kwamen moeder en nicht Georgine,
en Flip verscheen vanavond al vóór de thee met
Huib van Slooten, die me 'n pracht-bouquet &bdquo;<span xml:lang="fr">rêve
d'or</span>&rdquo; kwam brengen, mijn lievelings-rozen, die
op 't oogenblik in hun tuin in vollen bloei staan.
Ik vond 't erg aardig en heb ze dadelijk in de
mooiste vaas, die ik vinden kon, bij ons in de
serre gezet.</p>

<p>Later kwamen Bé en Aad nog even aanloopen.
't Werd 'n gezellig theepartijtje in den huize de
Weert en ik voelde me als gastvrouw bizonder
gewichtig.</p>

<p><span class="pagenum" title="79">&nbsp;</span><a id="p_79"></a></p>

<p>Liesje verraste ons door op haar bloote voetjes
en in nachtgewaad plotseling binnen te verschijnen,
om te zien wie er toch allemaal zoo druk
zaten te praten beneden. Ze was zóó schattig en
zóó klaar wakker, dat ik haar dwars tegen alle
regelen van opvoedkunde in maar 'n poosje liet
blijven.</p>

<p>Net 'n plaatje was 't, zooals ze daar dood op
haar gemak bij Huib op schoot koekjes zat te knabbelen.
Toen ze slaperig werd bracht Flip haar
naar boven.</p>

<p>Bé vroeg of ik den volgenden dag 's middags
met de kinderen bij haar kwam theedrinken, dan
zou ze 'n echt-Engelsche cake bakken. Ik nam 't
grif aan, waarop Flip en Huib zichzelf ook inviteerden.
't Was toch Zondag en ze hadden geen van
beiden noodzakelijke visites te maken.</p>

<p>Bé glunderde en zou er Roosje nog maar bij vragen.
Hoe meer zielen, hoe meer vreugd!</p>

<p>En nu zijn ze allemaal weg en zit ik bij 't roode
lampje in de serre op Flip te wachten, die 'n eindje
met Huib is opgeloopen. Ik heb de kopjes afgewasschen,
't huishoudboekje nagezien en de meiden
naar bed gestuurd.</p>

<p>Op 't eikenhouten tafeltje voor me geuren de rozen.
Ik begraaf er mijn neus in en peins over Huib....</p>

<p>Zoo leuk zat hij daar met Liesje op schoot....</p>

<p><span class="pagenum" title="80">&nbsp;</span><a id="p_80"></a></p>

<p>Daar hoor ik den sleutel in 't slot steken. IJlings
wend ik me om, blaas 't lampje uit en loop de gang in.</p>

<p>&bdquo;Ben jij daar Lizzy?&rdquo;</p>

<p>&bdquo;Ja, 'k heb op je gewacht.&rdquo;</p>

<p>Flip zet z'n wandelstok met 'n plof in den paraplubak,
doet de voordeur op 't nachtslot en na 't kettinkje
van 't ganglicht te hebben neergetrokken,
gaan we voorzichtig achter elkaar de trap op.</p>

<p>Met 'n wuivend handgebaar, zonder verder 'n
woord te wisselen, verdwijnt Flip naar de logeerkamer
en ik sluip op m'n teenen de groote slaapkamer
binnen, waar de regelmatige ademhaling
van de kleuters en 't tikken van 't klokje op den
schoorsteen de eenige geluiden zijn.</p>

<hr class="tb" />

<p>Het was prachtig weer den volgenden dag. De zon
scheen door 'n kier van de gordijnen de slaapkamer
in en Loekie, om zes uur al voor goed wakker,
stond telkens recht overeind in z'n bedje en
riep dan:</p>

<p>&bdquo;Optaan, optaan! Hoppo wil oot uit bed tomme,&rdquo;
en dan stak hij z'n bruinen beer uitlokkend in de
hoogte. Maar ik hield me slapend, niets geen
roeping voelend er voor m'n Zondag al zóó vroeg
uit te komen.</p>

<p>Liesje naast me, werd ook wakker, lei haar
vingertje tegen den mond:</p>

<p><span class="pagenum" title="81">&nbsp;</span><a id="p_81"></a></p>

<p>&bdquo;Sst, stil zijn Loekie! Tante Piep en Bobbie slapen
nog. Je mag niet roepen!&rdquo; en toen hield hij
zich werkelijk 'n oogenblik stil om even later
weer te beginnen.</p>

<p>Ik zei maar niets en dommelde af en toe nog
even in, tot ik er om zeven uur genoeg van had.</p>

<p>Om half negen zaten we aan 't ontbijt.</p>

<p>Flip verscheen pas tegen elven en ontbeet in z'n
eentje met 'n kop koude thee en 'n beschuit. Hij
zou z'n schade aan de koffie wel inhalen, beloofde
hij en dat deed hij dan ook. Tot groot pleizier
van de kinderen at hij in minder dan geen tijd
negen boterhammen achter elkaar op.</p>

<p>&bdquo;Die oom Flip!&rdquo; riep Liesje telkens vol bewondering
als er weer een verdween.</p>

<p>Bobbie was lastig, haalde 'n groote scheur in z'n
morsschort en brulde van 't huilen, omdat Truitje
't oortje van z'n melkbeker had afgestooten.</p>

<p>&bdquo;Nou is Bobbie's kroes heelemaal leelijk! Nou
zit-er geen staartje meer an,&rdquo; jammerde hij maar
en zelfs de belofte van Flip om den volgenden
dag 'n nieuwen beker met hem te gaan koopen,
vermocht den tranenvloed niet spoedig te stelpen.</p>

<p>Gelukkig was hij evenals Loekie na z'n middagdutje
weer in z'n humeurtje.</p>

<p>Als ze eindelijk voor de wandeling zijn aangekleed,
zien ze er alle drie doddig uit in hun
<span class="pagenum" title="82">&nbsp;</span><a id="p_82"></a>witte matrozenpakjes met lichtblauwe kragen.
't Vooruitzicht om naar tante Bé te mogen lokt
Bobbie wel aan, vooral nu hij den olifant-op-wieltjes
mee mag nemen! Loekie kan natuurlijk niet van
Hoppo scheiden, dien Liesje bereidwillig 'n plaats
naast pop Dora in haar wagentje inruimt. Maar
terwijl ze haar poppenkind naast den beer in
't mandenwagentje schikt en ik voor den spiegel
mijn witten stroohoed sta op te spelden, komt
ze ineens op 'n ander idée.</p>

<p>&bdquo;Zeg, tante Piep, 't staat eigenlijk zoo gek, 'n
pop naast 'n beer! Als we poes Polly 's ankleedden
en die meenamen! Laatst, toen we naar mevrouw
Bakker gingen, mocht 't ook en Polly was
zóó zoet. Daar had-je nou niks geen last van.
Moekie zei 't zelf.&rdquo;</p>

<p>Ik weet dat 't waar is en dat Polly volgens
Max 'n lammerennatuur heeft. De kinderen sjouwen
altijd met haar, en aan verkleed te worden
is ze den laatsten tijd vooral zóó gewend, dat ze
zelf heel gewillig haar pootjes uitsteekt, als Liesje
haar 't een of andere poppengewaad aantrekt.</p>

<p>&bdquo;Ja maar Lies, naar tante Bé is veel verder dan
naar mevrouw Bakker. Die woont hier maar 'n
paar huizen vandaan en 't is al zoo laat, al bij
half vier,&rdquo; weifel ik.</p>

<p>&bdquo;Hè, tante, Polly zou 't zoo leuk vinden. Dat
<span class="pagenum" title="83">&nbsp;</span><a id="p_83"></a>weet ik zeker,&rdquo; zegt ze smeekend met zoo'n engelachtig-lief
gezichtje, dat ik 't maar goed vind
en meehelp Polly uit te dossen in 't roodflanellen
keurig uitgetande pelerinetje, dat haar bizonder
flatteert, evenals 't wit-vilten hoedje met 't blauwe
veertje, waar ze schuchter dwepend onder uitkijkt.
't Is bepaald koddig zooals ze daar naast
Hoppo in 't poppenwagentje zit, 'n weinig achterover,
heel makkelijk in loome distinctie met 't
zachtste kussentje, dat we vinden kunnen, in haar
rug, 't witgehaakte spreitje aan weerszijden van 't
wagentje sierlijk afhangend.</p>

<p>Ik begin er zelf pret in te krijgen.</p>

<p>&bdquo;O juffrouw,&rdquo; lacht Truitje, die ons uitlaat.</p>

<p>&bdquo;Ja, hè, 't lijkt wel iets uit 'n honden- en apenspel,
maar de kinderen hebben er zoo'n schik in.&rdquo;</p>

<p>&bdquo;Nou en de juffrouw houdt ook wel van 'n
grapje,&rdquo; zegt Truitje met 'n familiaar knipoogje,
waarop ik me verplicht voel ietwat afgemeten
te zeggen:</p>

<p>&bdquo;Zal je er aan denken 't vleesch goed te bedruipen en
de roomvla zoolang in den kelder zetten?&rdquo;</p>

<p>&bdquo;Ja juffrouw.&rdquo;</p>

<p>Ik weet zeker dat ze ons blijft nakijken, maar
ik zie niet om. Alles heeft z'n grenzen en tegenover
Truitje, die niet altijd heel gepast is en zich
erg voelt, moet ik mijn prestige hoog houden. 't
<span class="pagenum" title="84">&nbsp;</span><a id="p_84"></a>Is wel 'n zonderlinge optocht: voorop Bobbie met
den olifant-op-wieltjes, dan Liesje met Hoppo en
't kattekind en ik met Loekie aan 'n handje er
achter.</p>

<p>We verheugen ons in veel belangstelling, maar
niemand doet ons eenigen overlast en de kinderen
zelf loopen met ernstig-genietende gezichtjes. Niemand
van ons zegt 'n woord. Alleen bij den hoek
van 'n straat waarschuw ik: &bdquo;pas op,&rdquo; zonder dat
't feitelijk noodig is, want Liesje en Bobbie zijn
gewend hun eigen oogen te gebruiken en heel
voorzichtig. In stilte bewonder ik Liesje, die zoo
handig haar poppenwagen bestuurt en 't opwaaiende
spreitje af en toe terecht schikt. Poes Polly zit
zedig-onnoozel met knippende oogjes voor zich uit
te kijken naast den onbeweeglijken Hoppo met z'n
starende, zwarte kraaloogen. 't Blauwe veertje op
Polly's vilthoed wappert statig heen en weer, maar
zonder dat ze 't zelf zien kan, anders zou haar
dit allicht wat onrustig maken. Ze schijnt 't ritje
lang niet onaangenaam te vinden; alleen af en toe
als er 'n hond voorbij gaat, doortrilt haar 'n licht
zenuwschokje, maar dan beheerscht ze zich ook
weer meesterlijk. Nog 'n klein eindje en we zijn
er. Ik ben zeer benieuwd wat de anderen van deze
processie zeggen zullen.</p>

<p>We slaan een hoek om en steken dan schuin
<span class="pagenum" title="85">&nbsp;</span><a id="p_85"></a>over. 't Is 'n lange, stille straat met tuintjes voor
de huizen. In de verte staat Bé in 'n witte japon
al bij 't tuinhekje. Ze ziet ons aankomen en begint
te wuiven en daarop komen Aad en de andere
gasten, die ons blijkbaar allen vóór zijn, ook
naar buiten.</p>

<p>&bdquo;Kijk, daar heb je tante Bé, en kijk daar zijn
oom Aad en oom Flip en meneer van Slooten ook
en tante Roosje!&rdquo; juicht Liesje, verrukt terugwuivend
en Bobbie en Loekie raken eveneens in vuur.</p>

<p>&bdquo;Hallo, daar komme we an,&rdquo; schreeuwt Bobbie
opgewonden met den olifant achter zich aan vooruithollend.</p>

<p>De sneldraaiende wieltjes snorren ratelend over
de klinkers, rrrt!</p>

<p>Daar schiet luid-blaffend uit een van de tuintjes,
waar we langs moeten, 'n groote, witte keeshond.
'n Snerpend miauw ontsnapt uit den poppenwagen
en vóór we eigenlijk goed begrijpen wat
er gebeurt, is Polly in haar opzichtig toilet van
fladderend rood cape-je en witten vilthoed opeens
den kees aangevlogen, die waarlijk niet wetend
hoe hij 't heeft, uit alle macht 't vreemdsoortig
monster met de <ins class="corr" id="corr15" title="Bron: woedenste">woedendste</ins> kattenoogen, welke hij
ooit aanschouwde, tracht af te schudden.</p>

<p>'n Onbeschrijflijk geluid van kindergehuil, hondengeblaf
en kattengekrijsch vervult voor enkele
<span class="pagenum" title="86">&nbsp;</span><a id="p_86"></a>seconden de lucht. Polly wordt eenige malen heftig
door den verontwaardigden kees heen en weer
geschud, ontsnapt dan ijlings en vliegt met 'n doordringenden
schreeuw in haar gehavende pelerine
den eersten den besten boom in. De kinderen en
ik, <ins class="corr" id="corr16" title="Bron: Aad">Ada</ins>, Roosje en Huib van Slooten en de inmiddels
toegeschoten eigenaar van den op de vlucht
geslagen kees staan sprakeloos te staren naar 'n
rood lapje en 't niet meer te herkennen vilten
hoedje voor ons op straat.</p>

<p>'t Is alles zoo ongelooflijk snel gebeurd, dat
niemand iets heeft kunnen zeggen, of 'n hand uitsteken.</p>

<p>&bdquo;Alstublieft mevrouw,&rdquo; zegt eindelijk de eigenaar
van den kees, 'n goedig mannetje met glimmend
kalen bol, en buigend reikt hij mij 't roode
en 't witte vodje over.</p>

<p>&bdquo;Meneer....eh.... 't Spijt me zoo,&rdquo; begin ik,
maar dan barsten we allen uit in 'n niet meer te
weerhouden schaterlach, behalve Loekie en Bobbie,
die 't op 'n huilen zetten en Liesje, die zich
met 'n bleek gezichtje angstig aan m'n rok vastklemt
en 't zachtjes uitsnikt.</p>

<p>Flip en Bé zijn intusschen ook komen aanloopen.
't Geval heeft veel hilariteit verwekt. Uit
de ramen van de dichtst bijgelegen huizen gluren
nieuwsgierige hoofden. En met de treurige overblijfels
<span class="pagenum" title="87">&nbsp;</span><a id="p_87"></a>van Polly's toilet in m'n rechterhand geknepen,
vertel ik, die eigenlijk alleen kan uitleggen
hoe de vork in den steel zit, zoo goed mogelijk 't
heele geval, terwijl de anderen de snikkende kinderen
tot bedaren trachten te brengen. Alle groote
menschen hebben pret nu alles betrekkelijk goed
is afgeloopen.</p>

<p>Dan leiden Bé en Roosje de kinderen naar huis,
de meneer van den kees trekt zich buigend terug,
en de jongens en ik, geholpen door 'n inmiddels
naderbij gekomen agent, beginnen pogingen aan
te wenden om Polly uit den boom te lokken.</p>

<p>Maar ze bedankt er hartelijk voor er uit
te komen; héél bovenin blijft ze zitten in haar
stuk-gebeten roode cape en verloochent totaal de
haar door Max toegedichte lammerennatuur. Helsch
loeren haar groene kattenoogen ons aan; ze
blaast zoo hard ze kan, zoodat ze meer heeft van
'n duivel of woedenden sater en we Aads voorstel,
om haar voorloopig maar stilletjes te laten
zitten en eerst mee te gaan theedrinken, dankbaar
aannemen.</p>

<p>De agent, die 'n fooitje krijgt, zal zoolang wel
'n oogje op haar houden, belooft hij.</p>

<p>We vinden de kinderen getroost en opgedroogd
met hun drietjes op de kanapée in Bé's gezellige
salonnetje, bezig groote stukken cake te verslinden.
<span class="pagenum" title="88">&nbsp;</span><a id="p_88"></a>Roosje, goedig als altijd, belooft 'n nieuw
pelerinetje en mutsje te maken, wat véél mooier
staat dan zoo'n vilten hoedje en Bé stelt Bobbie
en Loekie gerust met de verzekering, dat oom
Aad wel zorgen zal, dat poes Polly vanavond weer
thuis is.</p>

<p>&bdquo;Poesen blijven soms uren lang in 'n boom
zitten&rdquo;, verzekert ze, met zóó'n kwistige hand
chocolaadjes aan hen uitdeelend, dat ik, bang
voor de mogelijke gevolgen, haar tot mindere
mildheid moet aansporen.</p>

<p>'t Wordt 'n allergenoeglijkst partijtje.</p>

<p>Roosje en ik schenken thee voor 't gezelschap
en Bé wordt hemelhoog om haar bizonder goed
uitgevallen cake geprezen. Flip, die haar anders
zoo plagen kan, is 't gulst met z'n lof. Aad maakt
de kinderen aan den gang door Hoppo de onmogelijkste
sprongen te laten maken en Huib, met
z'n kopje in de opgeheven rechterhand, drinkt 'n
hoogdravenden toost op de gastvrouw en op &bdquo;de
katten-catastrophe,&rdquo; die gelukkig zonder bloedvergieten
is afgeloopen.</p>

<p>Om zes uur&mdash;Truitje wist niet waar we bleven
en had de groenten laten aanbranden&mdash;waren
we thuis en 's avonds kwamen Bé en Aad
Polly brengen, secuur en luchtig verpakt in 'n
afgedankte bloemenmand met 'n courant er over.
<span class="pagenum" title="89">&nbsp;</span><a id="p_89"></a>Ze zag er weer even onschuldig uit als vóór 't
gebeurde en sprong met 'n bedeesd &bdquo; miauw&rdquo; de
mand uit toen 't papier er werd afgenomen, maar
in haar equipage zal ze althans buiten, vooreerst
wel niet meer rondtoeren. Daar hebben de kinderen
ruimschoots hun bekomst van.</p>

<hr class="tb" />

<p>Vanmiddag tegen etenstijd komen Floor en
Max thuis, tot groote vreugd van hun kroost,
dat bijna niet te houden is en allerlei verrassingen
voor Paats en Moekie verzint. Ik ben den heelen
dag in één race om alles te beredderen, want
ik wil 't huishouden natuurlijk in de puntjes
achterlaten en toonen, dat 't Piepkuikentje ruimschoots
voor de haar opgedragen taak berekend
was.</p>

<p>Vóór 't koffiedrinken, terwijl de kinderen in den
zandhoop speelden, heb ik met de twee meiden
de huiskamer en serre nog 'n flinke beurt gegeven
en Liesje, in 'n vuile morsschort van Bobbie,
kwam op haar dringend verzoek 'n handje meehelpen
om de planten af te sponsen. Ze deed 't
heusch heel handig met 'n vreugde-stralend gezichtje,
maar gaf zichzelf bij ongeluk zóó de volle
laag, dat ik haar na afloop wel wringen kon en
genoodzaakt was haar van top tot teen te verkleeden.
Maar dat oponthoudje had ik er graag
<span class="pagenum" title="90">&nbsp;</span><a id="p_90"></a>voor over, want 't kind genóót en ik was mij bewust
precies in Floor's geest te handelen. Ze laat
de kinderen altijd zooveel mogelijk hun eigen gang
gaan en vindt zoo'n nat pak niets.</p>

<p>Liesje glom van voldoening en toen ik Bobbie
en Loekie boven voor hun middagdutje geïnstalleerd
had, luisterde ik van af 't balkon van de
slaapkamer, 't volgende gesprek af tusschen haar
en 'n buurjongetje, dat haar dagelijks 't hof maakt
door 'n reet van de schutting, waardoor ze mekaar
nauwelijks zien kunnen.</p>

<p>&bdquo;Ben jij daar, Hans?&rdquo;</p>

<p>&bdquo;Ja Liesje. Zal 'k bij 't gaatje in de schutting
komme?&rdquo;</p>

<p>&bdquo;Ja, want ik moet je wat vertellen.&rdquo;</p>

<p>&bdquo;Goed.&rdquo;</p>

<p>&bdquo;Zeg Hans, 'k heb zoo lekker de planten mee helpen
afsponsen. Ik was zelf heelemaal nat en vuil, maar
tante heeft me verkleed en nou ben ik weer netjes.&rdquo;</p>

<p>&bdquo;Vond je tante dat dan goed? Was ze niet boos?&rdquo;</p>

<p>&bdquo;Nee, túúrlijk niet. Tante zei zelf dat ik 'r juist
zoo hielp.&rdquo;</p>

<p>&bdquo;O! Zeg, wanneer mag ik weer 's op visite bij je?&rdquo;</p>

<p>&bdquo;Morgen als Moekie thuis is,&rdquo; beloofde Liesje.</p>

<p>&bdquo;Leuk! Mag 'k dan vroeg komme?&rdquo;</p>

<p>&bdquo;Misschien wel, 'k zal 't vragen. Breng je dan
je paard mee?&rdquo;</p>

<p><span class="pagenum" title="91">&nbsp;</span><a id="p_91"></a></p>

<p>&bdquo;Goed, maar dan mag Bobbie d'r niet mee spelen,
hoor. Die maakt alles kapot,&rdquo; en toen of hij
spijt had van deze strenge voorwaarde: &bdquo;wil je
'n knikker van me?&rdquo;</p>

<p>&bdquo;Nee, Moekie vindt knikkers gevaarlijk. Loekie
steekt wel 's dingen in z'n mond,&rdquo; weerde Liesje
de gulle aanbieding af.</p>

<p>&bdquo;Nou dag. Juf roept. Dag Liesje!&rdquo;</p>

<p>&bdquo;Dag Hans,&rdquo; en Liesje begon weer ijverig madeliefjes
te plukken, terwijl haar vriendje in huis
verdween.</p>

<p>Ze liep aldoor in zichzelf te zingen onder 't heen
en weer scharrelen, een en al blijdschap over de
thuiskomst van Paats en Moekie, waar ze af en
toe zóó naar verlangd had.</p>

<p>Om drie uur waren Bobbie en Loekie weer beneden
en beleefden we nog 'n angstig oogenblik
om Loekie, die al spelende, z'n linkerwijsvingertje
in 't gaatje van 'n stoof gestoken had en 't er
niet meer uit kon krijgen. Hij krijschte zóó van
angst en ontsteltenis&mdash;huilen kon men 't geluid,
dat hij voortbracht, met geen mogelijkheid meer
noemen&mdash;dat Maartje uit de keuken kwam aangerend
om te zien, wat er gaande was en geholpen
door haar, gelukte 't me eindelijk 't arme vingertje,
dat er al leelijk rood en gezwollen uitzag,
te bevrijden. Eenige chocolaadjes, waar Liesje
<span class="pagenum" title="92">&nbsp;</span><a id="p_92"></a>en Bobbie eveneens aanspraak op meenden te
hebben, deden echter 't leed gelukkig gauw vergeten.</p>

<p>Ik had voor &bdquo;welkom thuis&rdquo; in alle vazen bloemen
geschikt en uit naam van vader en moeder
'n groote taart besteld en hielp de kinderen, die
ook iets feestelijks doen wilden, verder met de poppen
aan te kleeden, die met sigarenbandjes en
oranjelint versierd werden, evenals Hoppo en de olifant.
Zelfs poes Polly was zoo goed niet, of ze moest
't spiksplinternieuwe roode cape-je om en 't mutsje
op, dat tante Roosje den vorigen dag was komen
brengen en werd toen in dat vurig toilet te slapen
gelegd in de poppenwieg, tot 't plechtig moment
van aankomst daar zou zijn.</p>

<p>We hadden afgesproken, dat ik Floor en Max
alleen met de kinderen zou ontvangen en dat de
familie hen 's avonds even begroeten zou, dus
had ik de handen vol om 't woelige troepje in toom
te houden.</p>

<p>Truitje dreigde 'n oogenblik brutaal te worden.
Toen ik haar door Liesje liet vragen of ze wou
zorgen om kwart over vier theewater klaar te
hebben, kwam 't kind terug met 't bericht:</p>

<p>&bdquo;Truitje zegt, dat ze niet tooveren kan,&rdquo; waarop
ik me zelf naar de keuken begaf en haar in tegenwoordigheid
van Maartje kort en bondig meedeelde,
dat ik niet verkoos, dat ze de kinderen
<span class="pagenum" title="93">&nbsp;</span><a id="p_93"></a>ongepaste boodschappen liet overbrengen en dat
ze maar aan mijn verzoek had te voldoen, of dat
ik me anders tegen mevrouw over haar gedrag
zou beklagen.</p>

<p>Gelukkig schaamde ze zich en zei ze dadelijk,
dat ze 't niet zoo gemeend had en 'n oogenblik
later hielp ze me zóó bereidwillig met 't vastmaken
van m'n japon, dat ik me maar voornam
niets aan Floor te zeggen.</p>

<p>Toen ik weer binnenkwam stonden Liesje en
Bobbie geheimzinnig samen in 'n hoekje te smoezen.</p>

<p>&bdquo;We doen 'n verrassing samen, maar jij mag
't niet weten, tante Piep,&rdquo; zei Bobbie, en ik trok
me met Loekie, die plaatjes wou kijken, dan ook
in alle bescheidenheid terug.</p>

<p>Tegen half vijf hield midden in 'n geweldige regenbui
't rijtuig voor 't huis stil en de kinderen
buitelden joelend over elkaar de gang in. Er was
geen houden meer aan.</p>

<p>In triomf werden de reizigers naar binnen gehaald.
't Was zoo'n stormachtige begroeting, alsof
ze maanden inplaats van één enkel weekje waren
weggeweest.</p>

<p>Floor's blauwe reishoedje met sluier hing achter
aan haar hoofd en Max' haar stond recht in de
hoogte, toen ze eindelijk door hun liefhebbend drietal
werden losgelaten.</p>

<p><span class="pagenum" title="94">&nbsp;</span><a id="p_94"></a></p>

<p>&bdquo;En nu 't Piepkuikentje, dat zoo trouw over onze
kuikens gewaakt heeft! Hier, moeder, hier is ze,&rdquo;
en Max, na me gezoend te hebben, dat m'n wangen
er pijn van deden, duwde me vrij onzacht in
Floor's armen, pakte me toen op of ik 'n veertje
was en droeg me naar de kanapée.</p>

<p>Ik liet maar met me sollen&mdash;aan verweren
viel toch niet te denken&mdash;terwijl de kinderen
juichten en &bdquo;leve tante Piep!&rdquo; riepen.</p>

<p>Toen scheen Liesje zich ineens te bedenken en
fluisterde gejaagd Bobbie iets in, die aankondigde:
&bdquo;En nou komt de verrassing,&rdquo; waarop poes Polly,
die gekleed en gereed in de poppenwieg te slapen
lag, te voorschijn gehaald werd en tusschen 't tweetal
in plechtig naar Paats en Moekie geleid werd.</p>

<p>Liesje en Bobbie overhandigden hun als huldeblijk
ieder 'n allerzieligst bouquetje slapgeworden
madeliefjes en we hadden moeite ons goed te houden
om Liesje, die met 'n plechtig stemmetje zei:</p>

<p>&bdquo;'t Is weinig, maar uit 't hart!&rdquo; en om Bobbie,
die aanvulde: &bdquo;nou zijn ze wel nie mooi, maar as
je ze in 't water zet, worden ze strakkies prachtig!
En is dit nou niet 'n echte verrassing?&rdquo;</p>

<p>Nu dat wás 't en Liesje en Bobbie werden er
zóó voor gekust en geknuffeld, dat Loekie jaloersch
werd en ook om kusjes begon te bedelen.</p>

<p>Ik bleef dien middag nog eten en ben 's avonds
<span class="pagenum" title="95">&nbsp;</span><a id="p_95"></a>met vader en moeder mee naar huis teruggegaan,
duizendmaal bedankt door Max en Floor, die bizonder
van hun uitstapje genoten hadden en me
als aandenken 'n beeldig gouden speldje vereerden,
waarmee ik natuurlijk heel blij ben, al houd ik mij
voortaan ook zónder gouden speldjes of cadeautjes
gaarne aanbevolen, hun huishoudentje te komen
waarnemen als 't nog eens noodig mocht zijn.</p>

<div class="deco" style="width: 186px;">
 <img src="images/deco.png" width="186" height="32" alt="decoratieve illustratie" />
</div>

<p><span class="pagenum" title="96">&nbsp;</span><a id="p_96"></a></p>

<h2><a id="HOOFDSTUK_V">HOOFDSTUK V.</a></h2>

<hr class="chbegin" />

<p>We zijn al weer bijna 'n maand verder: in de
eerste helft van Juli. Flip, die met vlag en wimpel
door z'n candidaats kwam, is als belooning
daarvoor 'n voetreisje door den <span xml:lang="de">Harz</span> gaan maken
met de jongens van der Marck.</p>

<p>Floor en Max zijn voor drie weken met de kinderen
naar Domburg vertrokken, voornamelijk
voor Liesje, die zeelucht noodig heeft, en ik heb
'n invitatie van de Witsens om 'n dag of veertien
op hun buiten Dennenoord te komen logeeren,
waar ze 's zomers de vacantie van de
kinderen altijd gaan doorbrengen.</p>

<p>Ik ben er twee jaar geleden ook geweest en
heb er toen dolle pret gehad. De Witsens zijn 'n
in-gezellige familie en er komen veel logés. 't Is
er net 'n kostschool waar je alles doen mag wat
je wilt! Den heelen dag zwerven we over de hei
en door de bosschen, picnicken, liggen in hangmatten
of in droge slooten te lezen, zwemmen in
de beek, tennissen of maken fietstochten, precies
zooals ons dat invalt. Alles is goed, als we
<span class="pagenum" title="97">&nbsp;</span><a id="p_97"></a>aan de maaltijden maar tijdig verschijnen. Als 't
regent, doen we spelletjes in de groote zaal of
maken muziek, en bovendien is er 'n flinke boekenkast,
waaruit iedereen vrij mag nemen wat
z'n hart begeert. Mijn komst is bepaald in de
laatste week van Juli. Roosje is dan ook gevraagd,
wat ik erg prettig vind; Ada wóu en zóu ons
samen hebben.</p>

<p>Toch zijn er dingen waar ik over tob.</p>

<p>Ten eerste hebben we geen goede tijding uit
Indië, waar mijn zwager den laatsten tijd
aan malaria schijnt te lijden. Ook is kleine Eef
nogal ziek geweest tengevolge van tandjes, die
niet door wilden komen, maar de allerlaatste
brief, eenige dagen geleden, bracht gelukkig wat
beter nieuws. Eefje is weer heelemaal in orde en
Hermans malaria is van minder ernstigen aard
dan ze eerst vreesden, al heeft hij af en toe nog
wel nare dagen. De dokter zegt, dat z'n sterk
gestel er hem wel weer bovenop zal brengen, en
we hopen er dan ook 't beste van, al weten we
dat malaria, vooral in Indië, meestal zeer hardnekkig
is.</p>

<p>En dan is er nog iets, wat mij speciaal betreft
en me erg hindert en verontrust, al zou ik er
met niemand over durven spreken. Misschien lijkt
't maar zoo. O, ik wou niets liever, dan dat 't
<span class="pagenum" title="98">&nbsp;</span><a id="p_98"></a>verbeelding was, maar...... 't is net of Huib
verandert den laatsten tijd. Hij is niet onaardig
of hatelijk tegen me, daar zou hij trouwens geen
enkele reden voor hebben, want ik heb hem geen
stroobreed in den weg gelegd, maar hij doet zoo
koel en komt den laatsten tijd zoo weinig bij ons
sinds hun logéetje Annie Westenbergh bij hen is.</p>

<p>Annie, 'n paar jaar ouder dan ik, is 'n knap,
donker meisje, dat prachtig zingt en zoo
mooi verzen declameert, zooals ik laatst op tante
Suze's ontvangdag hoorde. Iedereen, die haar ontmoet,
is verrukt over haar en ik moet bekennen,
dat ik haar ook heel aardig en eenvoudig vond,
voor ik meende op te merken, dat Huib zoo enthousiast
over haar is....</p>

<p>Ik zag haar 't eerst bij de van Slootens, waar
ik 'n avondje ging theedrinken, en toen zong ze,
door Huib geaccompagneerd, liederen van <span xml:lang="de">Brahms</span>
en <span xml:lang="de">Schumann</span>. Het klonk bizonder mooi. Zoo'n
glans en diepte lag er in haar stem, en ze zag er
heel lief uit in 'n witte japon, en later vertelde
ze zoo aardig van haar jongere broers
en zusters. Ik schoot goed met haar op en
luchtte tegen Huib, die me na afloop van 't avondje
even thuisbracht, m'n eerlijke bewondering, waarop
hij met nadruk zei:</p>

<p>&bdquo;Ja, Annie is wel 'n bizonder meisje en zoo
<span class="pagenum" title="99">&nbsp;</span><a id="p_99"></a>lief! We hebben nog nooit zoo'n aardig logéetje
gehad!&rdquo;</p>

<p>Ik schrikte geweldig van die ontboezeming. 't
Was als 'n onverwachts uitgesproken vonnis en
waarlijk, zooals er in ouderwetsche romans staat:
of ik 'n steek door m'n hart kreeg. Zoo'n wee
gevoel was dat, maar ik hield me goed, hoewel
ik beefde op m'n beenen. Gelukkig was 't <ins class="corr" id="corr17" title="Bron: pikdonder">pikdonker</ins>
en werd er gauw opengedaan, en met 'n opgewekte
stem, die maar 'n héél klein beetje trilde,
zei ik, terwijl we elkaar gewoon-vriendschappelijk
de hand schudden:</p>

<p>&bdquo;Nou, dag Huib, tot ziens, hoor,&rdquo; en hij:</p>

<p>&bdquo;Dag Lizzy, wel te rusten!&rdquo;</p>

<p>Vader en moeder waren al naar boven en ik
ging dadelijk naar m'n slaapkamer, waar ik zoo
maar met hoed en mantel op m'n bed neerplofte
en huilde, huilde, zooals ik 't nooit te voren deed.</p>

<p>Toch verlichtte 't me en bleef ik met m'n hoofd
in 't kussen liggen snikken, tot ik niet meer kón.</p>

<p>Hoe lang 't duurde voor ik eindelijk tot 't besef
kwam me uit te kleeden, zou ik niet kunnen
zeggen. Toch heeft niemand iets aan me gemerkt
den volgenden dag. Moeder vond wel, dat ik bleek
zag, maar ik zei, dat ik hoofdpijn had, wat wáár
was.</p>

<p>Ik voelde me iets minder wanhopig, toen
<span class="pagenum" title="100">&nbsp;</span><a id="p_100"></a>ik zoogenaamd op Flips kamer zat te werken en
't gebeurde van den vorigen avond nog eens zoo
rustig mogelijk aan mij voorbij liet gaan. 's Avonds
lijkt alles altijd erger, dan in 't klare daglicht.
's Morgens zie je de dingen weer heelemaal frisch, als
met nieuwe oogen aan. Het leek me tenminste
wel wat overdreven, toen ik 't eens goed overdacht.
Huib kende mij toch al zooveel langer dan Annie,
en ik had 't immers zelf uitgelokt. Ik was net
zoo goed verrukt over haar geweest. 't Was laf
om dadelijk den moed te laten zinken. Wat zei
hij ook weer?</p>

<p>&bdquo;Ja, Annie is wel 'n bizonder meisje en zoo lief!
We hebben nog nooit zoo'n aardig logéetje gehad.&rdquo;</p>

<p>Dat was alles. Ik wist 't nog precies. Nu, bizonder
was ze zeker, ze zong prachtig, en lief.... dat was ze
waarschijnlijk ook wel. En dat de van Slootens
nog nooit zoo'n aardig logéetje gehad hadden sprak
vanzelf. Er kwamen nóóit jonge meisjes. Soms
logeerde er eens 'n zuster van mevrouw, of 'n
oude, brommerige tante, of de jongens brachten
een van allen eens 'n vrind mee. Die kon je toch
met geen macht of mogelijkheid &bdquo;aardige logéetjes&rdquo;
noemen. Nee, 't was larie. 't Was allemaal
malle overdreven angst, omdat ik zooveel van Huib
hield.... en heelemaal opgeklaard verscheen ik
aan de koffie.</p>

<p><span class="pagenum" title="101">&nbsp;</span><a id="p_101"></a></p>

<p>Dien middag ontmoette ik mevrouw van Slooten
met Annie bij Bé, die &bdquo;<span xml:lang="fr">jour</span>&rdquo; had en erg vereerd
was met 't bezoek.</p>

<p>Ik schonk thee en zei niet veel, maar lette des
te scherper op. Er werd toevallig nogal over Huib
gesproken, maar Annie verblikte of verbloosde
niet. Ze zei alleen, dat hij haar zoo prettig accompagneerde
en dat ze 't bepaald 'n genot vond om
met hem te zingen, omdat hij als bij intuïtie voelde,
hoe haar opvatting van de liederen was.</p>

<p>Ze droeg 'n bruin-laken mantelpak en 'n grooten
hoed in dezelfde kleur, met dof-groen <span xml:lang="fr">crêpe
de Chine</span> gegarneerd, en ik kon niet anders dan
mezelf bekennen, dat ze er heel mooi en gedistingeerd
uitzag en dat vooral haar manier van
spreken 'n eigenaardige bekoring had.</p>

<p>Toen ik thuiskwam en mezelf critisch in den
spiegel bekeek, was 't verschil zóó groot, dat me
de tranen in de oogen sprongen en ik moeite had
om niet hardop als een kind te gaan huilen.</p>

<hr class="tb" />

<p xml:lang="de">Eifersucht ist eine Leidenschaft, die mit Eifer
sucht und Leiden schafft....</p>

<p>Waar heb ik dat toch gelezen? Of is 't 'n wijsheid
uit 't een of ander schoolboek? Is 't misschien
van Goethe? Ik weet 't niet, maar als de
oude, wijze Goethe 't gezegd heeft, dan had hij
<span class="pagenum" title="102">&nbsp;</span><a id="p_102"></a>wél gelijk. Er is niets vreeselijker dan jaloezie,
geloof ik, vooral voor de benijdende partij zelf,
en dat ben ik helaas. 't Is 'n duiveltje, dat me niet
met rust laat, dat ik, hoe ik er ook m'n best toe
doe, niet 't zwijgen kán opleggen.</p>

<p>'t Blaast me de leelijkste dingen in en weet aan
de meest onschuldige gezegden 'n heel andere beteekenis
te geven.</p>

<p>Annie Westenbergh is heel vriendelijk tegen me
en ik kan niet anders doen, dan vriendelijk terug
zijn, en toch voel ik aldoor dien geheimen wrok
tegen haar. Misschien is die vriendelijkheid van
haar kant politiek. Soms vind ik iets sfinx-achtigs
in haar oogen, net of ze toch wel iets van m'n
ware gevoelens jegens haar snapt, maar dan ook
weer kijkt ze me doodonschuldig aan en geloof
ik, dat ze in de verste verte niet beseft, wat
me werkelijk bezielt.</p>

<p>We zien haar veel. Verscheiden malen is ze mee
gaan tennissen en roeien, en altijd sjouwt Huib
achter haar aan....</p>

<p>Bé en Emmy van der Marck hebben ook al
'n bewondering voor haar. Vrijdagavond was er 'n
feestje bij de van Slootens, ter eere van mevrouws
verjaardag, en toen droeg Annie &bdquo;Beatrijs&rdquo; van
Boutens voor en waren aller oogen onafgebroken
op haar gevestigd. Ze had 'n <span xml:lang="fr">vieil-or</span> zijden japon
<span class="pagenum" title="103">&nbsp;</span><a id="p_103"></a>aan, laag uitgesneden en gegarneerd met prachtige
oude kant. Ze treedt er wel eens mee op, als ze in 't
publiek zingt, wat in den afgeloopen winter 'n
paar maal voorkwam, zooals ze aan Bé vertelde.
Natuurlijk zag ze er heel mooi uit, maar ik vond
't mal, gewoon mal, om je voor 'n eenvoudig
feestje zóo uit te dossen en onuitstaanbaar vond
ik al die opmerkingen om me heen.</p>

<p>Ik had er wat voor gegeven als ik Huib's gezicht
even had kunnen zien, maar hij zat helaas
achter me, heelemaal in 'n hoekje en ik durfde
niet goed om te kijken. Iedereen gloeide van bewondering.</p>

<p>&bdquo;Wat 'n pracht van 'n stem!&rdquo;</p>

<p>&bdquo;Wat draagt ze <i xml:lang="fr">magnifique</i> voor.&rdquo;</p>

<p>&bdquo;O en haar bewegingen en de houding van
haar hoofd! Net zoo'n Toorop-figuurtje!&rdquo;</p>

<p>&bdquo;Haar zang is nog veel mooier. 'k Hoop dat ze
ook zingen zal vanavond.&rdquo;</p>

<p>&bdquo;Nietwaar, juffrouw Westenbergh, u zingt straks
toch wat. Hè, toe?&rdquo;</p>

<p>Maar Annie quasi-bescheiden&mdash;want ze vond
't natuurlijk zálig, die algemeene adoratie&mdash;trok
zich wat terug, liet eerst 'n paar anderen hun
kunsten beproeven en overvleugelde ze toen allemaal
met háár liederen, die Huib haar accompagneerde.</p>

<p><span class="pagenum" title="104">&nbsp;</span><a id="p_104"></a></p>

<p>Ze begon met 'n paar oud-Fransche <span xml:lang="fr">bergerettes</span>
en zong o. a. 't bekende:</p>

<div class="poem">
  <div class="stanza" xml:lang="fr">
    <div class="i0">Maman, dites-moi ce <ins class="corr" id="corr18" title="Bron: qu&nbsp;'on">qu'&nbsp;on</ins> sent quand on aime?<br /></div>
    <div class="i0">Est-ce plaisir? Est-ce chagrin?<br /></div>
  </div>
</div>

<p class="noi">met zoo'n naief gezicht, dat 't me driftig maakte
en ik wel had willen roepen:</p>

<p>&bdquo;Kind, hou je toch niet zoo van den domme!
Dat hoef je heusch niet aan je moeder te vragen.
Dat weet je zelf heel goed!&rdquo;</p>

<p>Toen zong ze 'n paar ernstige liederen en eindigde
met 'n lied van Brahms, dat Floor wel
eens zingt en waarvan de simpele woorden me
stáken als priemen:</p>

<div class="poem">
  <div class="stanza" xml:lang="de">
    <div class="i0">&bdquo;Die Sonne scheint nicht mehr so schön als wie vorher.<br /></div>
    <div class="i0">Der Tag ist nicht so heiter, so liebreich gar nicht mehr.<br /></div>
    <div class="i3">Das Feuer kann man löschen,<br /></div>
    <div class="i3">Die Liebe nicht vergessen<br /></div>
    <div class="i3">Das Feuer brennt so sehr.<br /></div>
    <div class="i3">Die Liebe noch viel mehr.&rdquo;<br /></div>
  </div>
</div>

<p>O, ik had wel weg willen loopen, maar dat
ging niet aan. Blijven moest ik natuurlijk om de
menschen.... Mevrouw van Slooten had wèl succes
met haar logéetje! 'k Zat gelukkig nogal in
'n duister hoekje en niemand lette op me. Annie
boeide aller oogen en ooren, en toen 't lied uit
was, ging er 'n daverend applaus op. Ik klapte
ook mee, omdat ik 't niet laten durfde en voelde
m'n wangen gloeien, toen Huib zich op 't pianokrukje
<span class="pagenum" title="105">&nbsp;</span><a id="p_105"></a>omwendde en tegen me lachte met 'n
zijdelingschen blik naar Annie, alsof hij zeggen
wou: &bdquo;Nou hoe vindt-je 't?&rdquo;</p>

<p>En ik forceerde me, lachend terug te knikken,
hoewel ik inwendig beefde en trilde van afgunst...</p>

<p>Dat is nog m'n eenige troost, dat niemand er
tenminste iets van afweet, al begrijp ik niet, waar
ik op den duur de kracht vandaan zal moeten
halen om die komedie vol te houden.</p>

<p>&bdquo;Piepkuikentje ziet wat bleekjes de laatste
dagen. Dat uitstapje naar Dennen-oord zal 'r goed
doen. Heb je weer hoofdpijn, kleintje?&rdquo; vroeg
vader vanmiddag aan tafel.</p>

<p>&bdquo;O heelemaal niet, vadertje. 'k Voel me uitstekend,&rdquo;
zei ik met 'n lachje, &bdquo;en ik vind 't
natuurlijk dól om bij de Witsens te gaan logeeren!&rdquo;</p>

<p>'t Was 'n grove leugen. Niets vind ik &bdquo;dol&rdquo;
meer sinds die afschuwelijke Annie hier is. Van
niets kan ik meer volop genieten. 't Is of de mooiste
en prettigste dingen hun glans verloren hebben....</p>

<p xml:lang="de"><i>Die Sonne scheint nicht mehr so schön als wie
vorher....</i></p>

<p>Gelukkig verdwijnt ze overmorgen, als Roosje
en ik op Dennenoord zullen zijn, van 't tooneel.
Zij en nog 'n jonger zusje gaan mee op reis naar
'n buitenlandsche badplaats, waar haar moeder,
<span class="pagenum" title="106">&nbsp;</span><a id="p_106"></a>die ziekelijk schijnt, ieder jaar 'n paar weken moet
doorbrengen.</p>

<p>Waar je komt, overal hoor je over Annie Westenbergh
spreken, en Bé joeg me daarnet weer 'n
doodschrik op 't lijf door in de gang te zeggen,
terwijl ik meeliep om Aad en haar uit te laten:</p>

<p>&bdquo;Zeg, geloof jij dat 't tusschen Huib van
Slooten en Annie iets worden zal? Bij tante Suze
hoorde ik er mevrouw Hofmann over spreken, en
Aad en ik hebben 't ook al gedacht.&rdquo;</p>

<p>&bdquo;Zoo?&rdquo; vroeg ik schijnbaar onverschillig, maar
m'n hart bonsde.</p>

<p>&bdquo;Is 't jou dan niet opgevallen, hoe ze samen
zijn?&rdquo; drong Aad argeloos aan. &bdquo;Hé, ik dacht, dat
meisjes zulke dingen altijd nog eerder zagen dan
wij mannen.&rdquo;</p>

<p>&bdquo;Nee, ik heb niets gemerkt&rdquo;, hield ik vol.
&bdquo;Maar hoe kwam mevrouw Hofmann er aan?&rdquo;</p>

<p>&bdquo;O, die had 't bij de Verhoogh's gehoord.&rdquo;</p>

<p>&bdquo;Dan zal 't wel waar wezen. Mevrouw Verhoogh
weet altijd nog meer, dan de menschen zelf,&rdquo; zei
ik sarcastisch.</p>

<p>&bdquo;Nou, dat beweer ik niet, maar 'n engagement
als dit, zou me toch niets verwonderen. En jou?&rdquo;</p>

<p>&bdquo;O, nee, je ziet wel mindere stelletjes!&rdquo;</p>

<p>&bdquo;Hè, wat zeg je dat onaardig. Zou jij 't dan
geen goed paar vinden?&rdquo; vroeg Bé.</p>

<p><span class="pagenum" title="107">&nbsp;</span><a id="p_107"></a></p>

<p>&bdquo;Natuurlijk. Ze mogen doen en laten wat ze
willen. Ze hebben m'n zegen hoor! Dáàg, wel
thuis,&rdquo; en ik sloot de voordeur achter hen, moedeloozer
en ellendiger dan ooit, om boven m'n
halfgevulden koffer voor Dennen-oord vol te pakken,
dien ik van plan was den volgenden dag vast
te verzenden.</p>

<p>Ik voelde geen aanvechting tot huilen. M'n tranen
waren op en veranderden toch niets aan 't feit,
maar nooit deed ik iets met zoo weinig lust en illusie.</p>

<p>En met 'n gevoel van oneindige bitterheid bekeek
ik 't blauwe etiquetje van 't Parijsche hôtel,
boven op 't deksel.... Zou ik me ooit weer zoo
licht en vroolijk voelen als toen? Of zou 't &bdquo;<span xml:lang="de">Verfehlte
Liebe, verfehltes Leben</span>&rdquo; ook op mij van
toepassing worden?.... Maar dat ging niet aan,
ik was pas negentien! 't Hééle leven lag nog voor
me. En toch kon ik me niet voorstellen, dat ik
zonder Huib ooit gelukkig zou kúnnen worden....</p>

<p>Na 'n tijdje kwam moeder eens kijken hoe 't
stond met de pakkerij. Ze was zeer verbaasd dat
't zóó lang duurde, maar ik kon er m'n gedachten
niet bij houden en sufte inplaats van voort te
maken.</p>

<p>Toen ik eindelijk naar beneden ging om goedennacht
te zeggen, vond ze dat ik er dood-moe uitzag
en ook vader keek me bezorgd aan.</p>

<p><span class="pagenum" title="108">&nbsp;</span><a id="p_108"></a></p>

<p>&bdquo;Je bent niets fleurig, <ins class="corr" id="corr19" title="Bron: Piepkuikenje">Piepkuikentje</ins>, scheelt er
wat aan,&rdquo; vroeg hij zóo goedig met m'n gezicht
tusschen z'n handen, dat de tranen ineens weer
kropten in m'n keel. Maar ik hield me taai.</p>

<p>&bdquo;Welnee, vadertje, 'k ben alleen wat moe. U
zult 's zien hoe goed ik er uitzie, als ik van Dennen-oord
terug kom.&rdquo;</p>

<p>&bdquo;Ja, dat willen we hopen. Ik zal Roosje de boodschap
meegeven, dat ze goed op je letten moet.&rdquo;</p>

<p>&bdquo;O, nee, alstublieft niet. Ik mankeer heusch
niets,&rdquo; zei ik naar de deur gaande en toen vroolijk
wuivend naar vader en moeder beiden: &bdquo;Goeden
nacht samen!&rdquo;</p>

<hr class="tb" />

<p>Spijt dat ik naar Dennen-oord gegaan ben, heb
ik niet, nu ik er eenmaal zit, want al geniet ik
veel minder van dit uitstapje, dan de vorige maal,
't is hier zóó vroolijk en druk, dat 't vanzelf minder
opvalt als ik stil ben, wat thuis natuurlijk
dadelijk in den kijker loopt.</p>

<p>Ook kan ik me bij vreemden beter in-houden
en is er ondanks alles wat me zoo onuitsprekelijk
hindert en verdriet doet, iets van troost en opwekking
in de gezellige hartelijkheid van de Witsens
en de heerlijk-gezonde hei- en dennenlucht.
Het huis ligt 'n half uur ongeveer van 't naastbijgelegen
dorp, midden in de bosschen en behalve
<span class="pagenum" title="109">&nbsp;</span><a id="p_109"></a>den tuinman&mdash;die tegelijk koetsier is en Roosje
en mij met 't hittenwagentje van den trein kwam
halen&mdash;zie je er, den postbode en 'n enkelen
leverancier uitgezonderd, niemand. We zijn hier
dus zoo vrij als vogeltjes in de lucht!</p>

<p>Ada is de oudste van de vier kinderen. Op haar
volgt Hannie, 'n doddig meisje van vijftien, met
prachtig zwart haar en guitige donkere oogen, die
zoo half en half bij de groote menschen behoort
en dan de &bdquo;kleintjes&rdquo; Henk en Nico, leuke, brutale
rakkers van twaalf en tien, die onophoudelijk
in slooten vallen en in boomen klimmen, en juf,
't goedige, dikke menschje, dat alles met de twee
meiden bereddert, met rupsen en kikkers achterna
zitten, om haar als ze op 't punt is boos te worden,
met zulke boetvaardige zondaarsgezichten te
achtervolgen, dat ze haar hart niet tegen de deugnieten
verharden kan en ze maar weer in genade
aanneemt.</p>

<p>Er logeeren ook nog twee neven Witsen, Théo
en Jo, heel geschikte jongelui. Théo, de oudste,
is pas gepromoveerd in de rechten, Jo studeert in
Delft. Ik vind Théo de aardigste. Hij kan zoo leuk
stoeien met de jongens en zoo grappig iets vertellen.
Jo is zeer galant en nogal 'n flirt, maar
verder toch wel aardig. Ik schiet best met 't tweetal
op.</p>

<p><span class="pagenum" title="110">&nbsp;</span><a id="p_110"></a></p>

<p>Roosje kende hen al. Haar broer Frits en Théo
zijn vrienden, doch ik heb hen vroeger nooit
ontmoet.</p>

<p>Toch noemen we elkaar voor 't gemak en de
gezelligheid maar allemaal bij den naam, want
mevrouw Witsen vooral, is er op uit alle stijfheid
te weren hier buiten, al is zij er zeer op gesteld,
dat 's middags aan tafel 't decorum stipt in acht
genomen wordt en iedereen zich in de puntjes
kleedt.</p>

<p>&bdquo;Dat is Ma's Engelsche bloed,&rdquo; plagen Ada en
Hannie, want hun grootmoeder van moeders kant
was 'n Engelsche. Maar we vinden 't allemaal 'n
prettige gewoonte. Je voelt je zoo schoontjes en
opgefrischt, als je na 'n dag van in 't gras liggen
en buiten rondloopen, weer eens op z'n Paaschbest
bent. Meneer Witsen en de jongelui verschijnen
dan ook trouw in smoking, terwijl wij, meisjes,
meestal in 't wit zijn en mevrouw 'n gekleede
japon draagt.</p>

<p>Juf is 'n kwartier vóór tafel gewoonlijk in één
race om de jongens op te vangen, die dan keurig
met schoone handen en in kraak-heldere matrozenpakken
aan den disch plaats nemen.</p>

<p>Vanmiddag&mdash;er werd net gebeden&mdash;hoorde
ik ineens naast me 'n erbarmelijk gepiep. Ik waagde
'n oogje naar m'n beide cavaliers: links Jo Witsen,
<span class="pagenum" title="111">&nbsp;</span><a id="p_111"></a>rechts Nico. 't Kwam van rechts waar Nico zat, die
zoo gauw mogelijk z'n soep begon te lepelen. Meteen
zag ik iets bewegen onder z'n matrozenkieltje.</p>

<p>&bdquo;Kijk toch voor je,&rdquo; snauwde hij zachtjes, gauw
z'n hand er tegenhoudend.</p>

<p>Maar juf, de alziende, die tusschen de twee kleine
jongens in zat, werd 't ook gewaar.</p>

<p>&bdquo;Wat voer je toch uit, Nico,&rdquo; vroeg ze, en 't
gepiep werd ineens zóó hevig, dat iedereen verbaasd
opkeek. 'n Klein vogelkopje kwam voor uit
Nico's bloese gluren en, eer we er op verdacht
waren, rende er 'n geel kuikentje, schril piepend
als 'n bezetene, over de keurig gedekte tafel.</p>

<p>De schuldige keek doodsbenauwd, maar er ging
'n schaterlach door de gelederen, die hem nogal
geruststelde. Hij wist 't zelf handig in z'n servet
te vangen.</p>

<p>&bdquo;'t Was van de kloek afgeraakt en toen heb ik
't maar mee naar binnen genomen, want de gong
ging net, en toen had ik geen tijd meer om 't weg
te brengen,&rdquo; zei hij triomfantelijk, heel goed begrijpend,
dat hij er nu wel zonder standje af zou
komen en meteen stond hij op 'n wenk van z'n
vader op, om 't toch maar liever weer naar de
kloek te brengen als 't mocht. 't Was zoo'n raar
gevoel dat gespartel in je bloese, en misschien wel
niet zoo erg goed voor 't kuikentje.</p>

<p><span class="pagenum" title="112">&nbsp;</span><a id="p_112"></a></p>

<p>Iedereen had er pret om met 't gevolg, dat Nico
zich zeer gewichtig inplaats van schuldig voelde.
Na 't eten wist hij gauw met Henk te ontsnappen,
om pas tegen negen uur weer te voorschijn
te komen, toen juf zich al geruimen tijd stond schor
te roepen om 't edele tweetal te vermanen, dat
't meer dan bedtijd was.</p>

<p>'s Avonds na tafel spelen we gewoonlijk nog 'n
spelletje tennis of wandelen 'n eindje en, als 't donker
wordt, gaan we voor 't huis theedrinken.</p>

<p>Dan staan in de zaal beneden de ramen open en
wordt er meestal binnen door den een of ander
muziek gemaakt.</p>

<p>Mevrouw en Théo spelen uitstekend piano, Ada
en Hannie zingen en Roosje heeft haar viool meegebracht,
dus muzikale krachten genoeg. Ik behoor
altijd tot de luisterende partij, daar ik niets kan
dan 'n heel klein beetje pianospelen. Maar ik vind
't heerlijk rustig op de bank vóór 't huis te zitten
en naar de sterren te kijken.</p>

<p>Om kwart over tien wordt er opgebroken en
gaat iedereen naar bed, behalve meneer en Théo,
die meestal binnen nog wat blijven lezen.</p>

<p>Roosje en ik hebben samen 'n kamer tegenover
die van Ada en Hannie, en dikwijls komt Ada in
nachtgewaad nog &bdquo;even&rdquo; bij ons aanwippen om 'n
praatje te maken. Dat &bdquo;even&rdquo; duurt dan ongeveer 'n
<span class="pagenum" title="113">&nbsp;</span><a id="p_113"></a>uur. Hannie slaapt altijd al lang, als Ada terugkomt.</p>

<p>Ada is vol over de bruiloft en haar bruidsmeisje-zijn
bij Dora Witsen, de zuster van Théo en
Jo, die 'n paar weken geleden getrouwd is en Roosje
en ik worden vergast op eindelooze verhalen over
George Hofmann, waar ze 'n <span xml:lang="fr">philippine</span> mee heeft.
Ze correspondeeren nu samen: om de veertien dagen
'n brief.</p>

<p>&bdquo;Zoo geestig schrijft hij,&rdquo; zegt Ada, maar ik vrees
dat z'n brieven wel net zullen zijn zooals z'n heele
persoon is, niets dan 'n beetje oppervlakkige flirt.</p>

<p>Haar Vader en Moeder weten van dat geschrijf.
Die vinden 't eigenlijk maar half goed, maar vertrouwen
Ada te veel om haar niet haar eigen gang
te laten gaan.</p>

<p>Nu, Ada vertrouwen, kunnen ze in alle gerustheid,
al zijn Roos en ik 't er allebei over eens,
dat we haar 'n man als George niet toewenschen!
Af en toe geven we haar wel eens 'n bedekten
wenk, maar dan zegt ze goedig:</p>

<p>&bdquo;Och jullie vindt hem niet zoo erg aardig, dat
weet ik wel, en flirten doet hij ook wel eens, dat geef
ik toe, maar heusch, ik ken hem beter dan jullie.
Z'n &bdquo;<span xml:lang="fr">fond</span>&rdquo; is goed. Hij is alleen maar 'n beetje
verwend door z'n moeder en z'n zusters. Later gaat
dat er wel uit.&rdquo;</p>

<p><span class="pagenum" title="114">&nbsp;</span><a id="p_114"></a></p>

<p>Roos en ik gelooven er niets van, maar hopen
't van harte voor Ada.</p>

<p>Ze is zoo lief in huis; zoo geduldig en vriendelijk
tegen Hannie, die wel grappig is, maar soms
erg nesterig doen kan en net 'n moedertje voor
Henk en Nico, die met hun bezwaren altijd bij
Ada aankomen.</p>

<p>Ik wensch haar geen soortgelijke misère toe als
ik zelf nu aan 't doormaken ben.... Hoewel 'n
vergelijking tusschen Huib en George niet te maken
valt. Foei, ik moet er niet aan denken....</p>

<p>Zoo nu en dan meen ik op te merken, dat Théo
Roosje nogal aardig vindt. Hij zoekt veel haar gezelschap
en ze musiceeren elken avond samen.</p>

<p>Ik praat er natuurlijk niet over. Ook niet met Ada,
maar gebruik m'n oogen en denk er 't mijne van.</p>

<p>Bij Roos is 't nog zóó onbewust! Ze is zoo eenvoudig,
zoo zonder 'n schijntje coquetterie, en
dat vindt Théo juist aardig, dat merk ik aan alles.</p>

<p>Ik hoop dat er wat van komt; ze lijken geknipt
voor elkaar.</p>

<hr class="tb" />

<p>Er is iets heerlijks gebeurd, iets wat al m'n
tobberijen met 'n tooverslag op de vlucht heeft
gedreven!</p>

<p>Vanavond bracht de postbode, die hier tweemaal
daags aankomt, 'n brief voor me van Bé. We dronken
<span class="pagenum" title="115">&nbsp;</span><a id="p_115"></a>zooals gewoonlijk thee vóór 't huis, maar ik
zat zóó ver af van 't petroleumlampje, en de lampions
boven m'n hoofd gaven maar zoo zwakjes
licht, dat ik opstond om binnen even te gaan lezen.</p>

<p>Hoe blij was ik, dat ik niet van Jo's vriendelijk
aanbod om van plaats te verwisselen&mdash;hij
zat vlak bij 't lampje&mdash;had gebruik gemaakt
en rustig en ongezien 't schijnbaar zoo onbelangrijk
nieuws onder de oogen kreeg!</p>

<p>Bé schreef eerst van Flip en de van der Marcks,
die den vorigen dag vol verhalen over hun reisje
waren thuisgekomen en dat Floor en Max ook
terug waren met de kinderen, die er zoo heerlijk
uitzagen en zoo genoten hadden van 't strand en
de duinen.</p>

<p>Toen, na de verontschuldiging: &bdquo;'t Is eigenlijk
maar 'n leuterbrief, maar ik weet dat je dat toch
wel gezellig vindt,&rdquo; kwam voor mij 't belangrijkste.</p>

<p>&bdquo;Nietwaar, jij hadt ook gedacht, dat Huib en
Annie Westenbergh zoo half en half geëngageerd
waren? Nu daar is hoegenaamd <i>niets</i> van aan, hoewel
't algemeen verondersteld werd en verscheiden
menschen 't uitstrooiden. Mevrouw van Slooten,
die iets van die praatjes gehoord schijnt te hebben,
vertelde ons gisteren, dat Annie al langer dan 'n
jaar in stilte geëngageerd is met 'n vriend van
<span class="pagenum" title="116">&nbsp;</span><a id="p_116"></a>Huib&mdash;den naam noemde ze niet&mdash;en dat 't
in 't najaar publiek zal worden. Wij stonden gewoon
páf toen we 't hoorden. Wij hadden zoo
stellig en zeker gedacht, dat 't met Huib iets worden
zou, hoewel we er ons gelukkig niet tegen
vreemden over hebben uitgelaten. Jij bent de
eenige, die er niet zóó grif van overtuigd was,
hoewel 't jou toch zeker ook niet verwonderd zou
hebben. Ze leken zoo bizonder voor elkaar geschikt,
maar je ziet alweer, 'n mensch kan zich
vergissen, op dit gebied vooral!&rdquo;</p>

<p>Ademloos las en herlas ik die regels. 'k Had 'n
oogenblik noodig om de questie te verwerken.
't Wou er zoo gauw nog niet bij me in, maar als
mevrouw van Slooten 't nu toch zelf tegensprak...</p>

<p>'t Was of er 'n zware last van me afviel. 'k Had
't wel uit kunnen jubelen, zóó blij was ik, en 't
scheelde niet veel of ik had in m'n eentje 'n
rondedansje door de zaal gedaan. Maar de stem
van mevrouw bracht me gelukkig tot mezelf voor
't tot daden kwam!</p>

<p>&bdquo;Lizzy, kindlief, je thee wordt koud.&rdquo;</p>

<p>&bdquo;Daar drijft 'n heel aquarium in je kopje,<ins class="corr" id="corr20" title="Niet in Bron.">&rdquo;</ins> plaagde
Theo.</p>

<p>&bdquo;Ja, ik kom,&rdquo; riep ik terug en uiterlijk kalm,
innerlijk trillend van blijdschap, voegde ik me weer
bij 't gezelschap. Doch even later lachte ik zoó
<span class="pagenum" title="117">&nbsp;</span><a id="p_117"></a>uitbundig om 'n flauwe ui van Jo, dat Ada en
Roosje me verwonderd vroegen wat ik toch had.</p>

<p>&bdquo;O niks. 'k Heb nog pret om die brief van Bé.
Ze schreef me zoo iets dwaas,&rdquo; antwoordde ik, niet
in staat zoo gauw iets anders te verzinnen.</p>

<p>&bdquo;Hè, vertel 't ons ook,&rdquo; drong Ada aan, maar
ik zei, dat ik 't niet vertellen mocht en lachte
van pure zenuwachtigheid tot de tranen in m'n
oogen kwamen.</p>

<p>Toen ik in bed lag, kwam ik weer tot mezelf.
Roos was stil en we bleven niet meer napraten,
zooals andere avonden. Toch lag ik nog uren wakker
en schaamde me diep over m'n leelijke afgunst.</p>

<p>Hoe schandelijk onrechtvaardig was ik geweest!
Annie had me nooit iets in den weg gelegd,
was altijd vriendelijk tegen me. Zij kon 't toch
niet helpen, dat ze zooveel mooier en talentvoller
was dan ik!</p>

<p>En met plotselingen schrik zag ik ineens in,
dat 't volstrekt geen uitgemaakte zaak was, dat
Huib van mij hield of zou gaan houden, omdat
hij nu niet precies over Annie gedacht scheen te
hebben....</p>

<p>De verhouding tusschen Huib en mij was gebleven
zooals vroeger, maar de kans was nog niet
verkeken! Ik mocht weer hopen! En met die geruststellende
gedachte viel ik in slaap.</p>

<p><span class="pagenum" title="118">&nbsp;</span><a id="p_118"></a></p>

<h2><a id="HOOFDSTUK_VI">HOOFDSTUK VI.</a></h2>

<hr class="chbegin" />

<p>Ze vinden allemaal, dat ik er zooveel beter uitzie
de laatste dagen, en dat vind ik zelf ook.</p>

<p>&bdquo;Dat komt van 't melk drinken en van de dennenlucht!&rdquo;
roept Mevrouw, wier trots en glorie
't is haar logées met dikke wangen naar huis te
kunnen zenden en ik lach maar en zal me wel wachten,
haar de ware oorzaak te openbaren!</p>

<p>'t Is of ik nu pas genieten kan van de mooie
natuur. Van de bosschen met hun wisselende licht- en
schaduwplekken, waar de boomen zoo geheimzinnig
ruischen en de insecten zoemen, van de hei,
die begint te bloeien en de prachtige vergezichten
met de drijvende wolken. Och, ik vond alles
wel mooi met m'n oogen, maar 't ging zoo lángs
me. 't Liet me eigenlijk zoo onverschillig, zoolang
't binnen in me niet pluis was, maar nu! Nu kan
ik er met hart en ziel in opgaan, ben ik vroolijk
om de minste kleinigheid.</p>

<p>Vandaag regent 't en zitten we allen prettig bijeen
<span class="pagenum" title="119">&nbsp;</span><a id="p_119"></a>in de zaal. 't Is niets naar, om eens 'n dag
binnenshuis door te brengen, vooral na dien vermoeienden
fietstocht van gisteren!</p>

<p>Meneer en Mevrouw waren er bij, zoodat ze niet
over ons in onrust gezeten hebben, maar alles
meemaakten, toen we midden op de heide door 'n
onweersbui werden overvallen en klets en kletsnat
regenden.</p>

<p>We hadden geen drogen draad meer aan 't lijf,
maar iedereen was 't er over eens, dat 't 'n hoogst
avontuurlijke tocht was. Als razenden vlogen we
achter elkaar over 't smalle fietspad met den wind
in den rug, door de geweldige stortbuien, éénig
gewoon.</p>

<p>Juf en de meiden wisten niet wat ze zagen, toen
die heele druipnatte karavaan weer kwam aangefietst.
Nico juichte en Henk was uit z'n humeur,
dat hij 't waterballet niet had meegemaakt.</p>

<p>&bdquo;Ik zou 't toch zoo leuk gevonden hebben&rdquo;, riep
hij met 'n huilstem, terwijl we allemaal in de gang
onze soppende schoenen uittrokken en toen op onze
kousen naar boven liepen om ons te gaan verkleeden.</p>

<p>Vanmorgen goot 't nog steeds, zoodat er geen
denken aan was 'n voet buiten de deur te zetten.
Ik schreef daarom 'n langen brief naar huis en
hielp toen Ada en Roosje mee noga en boterkussentjes
<span class="pagenum" title="120">&nbsp;</span><a id="p_120"></a>bakken en weerde Henk en Nico uit de
keuken, daar die telkens strooptochten ondernamen
om iets van 't lekkers, dat we aan 't bereiden waren,
machtig te worden. Henk werd 'n oogenblik woedend
op me, omdat ik hem uitlachte, toen hij 'n
gloeiend stuk noga in z'n mond stak en met 'n gesmoorden
kreet naar den gootsteen holde om 't
daar te verwijderen. Maar toen ik hem naderhand
'n boterkussen van buitengewone afmeting vereerde,
kwam ik weer in de gratie.</p>

<p>Vanmiddag, terwijl 't maar gestadig doorregende,
hebben we ping-pong gespeeld en <span xml:lang="fr">charades</span> gedaan,
waarbij Juf en de jongens ook meededen. We waren
in twee partijen verdeeld, die ieder op de beurt
iets voorstelden uit de geschiedenis, dat dan door
de andere partij geraden moest worden.</p>

<p>De gansche historie van de schepping der wereld
tot de jongste kamerverkiezingen toe, werd overhoop
gehaald. Socrates, die te midden van z'n geliefde
leerlingen den giftbeker dronk, Salomo,
rechtsprekend over de twee moeders, wier kind
werd voorgesteld door 'n sluimerrol, de begrafenis
van de keizerin van China, en de kroning van Napoleon
als keizer, dit alles werd met de meeste
levendigheid en afwisseling vertoond en geraden.</p>

<p>'t Aardigst was &bdquo;de afstand van Karel V ten
behoeve van zijn zoon Philips&rdquo;, die met pracht
<span class="pagenum" title="121">&nbsp;</span><a id="p_121"></a>en praal op de volgende wijze werd opgevoerd:</p>

<p>Theo met 't zilveren deksel van den jampot
als kroon op 't hoofd en 'n rood pluche tafelkleed
om, was Karel V, die steunend op den schouder
van Roosje, den jongen prins van Oranje, zijn
zoon Philips, alias Jo, die voor hem geknield lag,
met plechtig gebaar 't deksel van den jampot opzette.
Mevrouw, Kees en ik maakten 't gevolg uit en
bejammerden 't, dat het zoo gauw geraden werd.</p>

<p>Spoedig daarop raakten we verzeild in allerlei
onthoofdingen: Maria Stuart, Oldenbarneveldt,
Charlotte Corday, 't werd eentonig en al te bloederig
op den duur, maar Hannie en Henk wisten er
meer variatie in te brengen door op 'n gegeven
moment Adam en Eva voor te stellen onder 'n
groote paraplu, waar Henk 'n paar onrijpe appelen
had aangeprikt.</p>

<p>Maar nu hebben we er genoeg van; de orde
in de kamer is hersteld en mevrouw schenkt 'n
kopje thee voor ons, terwijl juf rondgaat met de
lekkernijen, die we vanmorgen gemaakt hebben.</p>

<p>Henk en Nico zitten met propvolle monden
elkaar 't grootste stuk noga te betwisten, Théo
speelt 'n walsje en Jo en Hannie en Roosje en ik
dansen, terwijl Ada de rozen, die haar vader net
in den tuin is gaan plukken, in 'n kristallen
vaasje schikt.</p>

<p><span class="pagenum" title="122">&nbsp;</span><a id="p_122"></a></p>

<p>We zijn allen, ondanks den regen, in de genoeglijkste
stemming als een van de meiden na
'n klopje binnenkomt.</p>

<p>&bdquo;Wat is er, Sientje, 'n telegram?&rdquo;</p>

<p>&bdquo;Ja mevrouw, maar 't is geloof ik voor juffrouw
Beumer; dat staat er tenminste op!&rdquo;</p>

<p>&bdquo;'n Telegram voor mij! O, wat zou er zijn?&rdquo;</p>

<p>De piano zwijgt, er heerscht ineens 'n doodsche
stilte, terwijl ik aller blikken op me gericht voel
en bevend over mijn heele lichaam 't papier losscheur
en met trillende stem lees:</p>

<div class="telegram">

  <p><i>&bdquo;Vader plotseling ernstig ongesteld spoedige
  overkomst gewenscht.</i></p>

  <p class="right rind2"><i>Max.&rdquo;</i></p>

</div>

<p>&bdquo;Ooh, o God!&rdquo; kreun ik, en 't telegram valt
uit mijn sidderende handen.</p>

<p>'t Is of 't bloed wegzakt uit m'n hoofd.... Er
komt 'n nevel voor m'n oogen.... Blindelings
tast ik naar 'n stoel.</p>

<p>&bdquo;Lizzy, Lizzy!&rdquo; gilt Ada's stem vlak bij m'n
oor. Dan wijkt die vreemde duizeligheid en flitst
't wreed en helder door m'n verward brein, dat
ik naar vader moet, onmiddellijk! Ik heb geen
minuut te verliezen.</p>

<p>Iedereen kijkt me verslagen aan. Ik hoor
Roosje zenuwachtig snikken. Iemand houdt me
'n glas water voor, dat ik gretig aanneem en
uitdrink.</p>

<p><span class="pagenum" title="123">&nbsp;</span><a id="p_123"></a></p>

<p>&bdquo;Mevrouw&rdquo;, zeg ik smeekend, &bdquo;ik moet weg,
dadelijk&rdquo;.</p>

<p>Ze slaat haar armen om me heen.</p>

<p>&bdquo;Natuurlijk kindlief. We zullen alles voor je doen.
Toe, probeer kalm te zijn. 't Kan toch nog wel meevallen.
't Is misschien niet zoo erg als je denkt....&rdquo;</p>

<p>&bdquo;Ik zal je brengen,&rdquo; zegt meneer Witsen beslist.
&bdquo;Ik zal onmiddellijk laten inspannen. Daar
gaat 'n trein om half zes. Die kunnen we nog
makkelijk halen. Houd je nu flink, Lizzy!&rdquo;</p>

<p>Er is iets gebiedends in z'n stem, dat me
kalmeert en vertrouwen geeft. Gelukkig, ze zullen
me helpen. Ik sta niet alleen.</p>

<p>&bdquo;Juf en de meisjes zullen 't noodigste wel even
voor je inpakken. Je koffer sturen we naderhand
wel. Bekommer je maar om niets&rdquo;, en mevrouw
trekt me naast zich op de kanapee en wenkt de
anderen heen te gaan.</p>

<p>Versuft leun ik m'n hoofd tegen haar schouder.
Ik huil niet. Ik zou 't niet kùnnen. Zoo vreemd
en leeg voelt m'n hoofd; ik kan niet denken. 't Is
net of ik droom.... 'n Bord soep, dat me tegelijk
met m'n goed gebracht wordt, schuif ik van me
af, trek werktuigelijk m'n mantel aan en zet m'n
hoed op. Ik ben klaar en druk zwijgend iedereen
de hand; ze doen me allen uitgeleide. Ik sta al
op de stoep.</p>

<p><span class="pagenum" title="124">&nbsp;</span><a id="p_124"></a></p>

<p>&bdquo;Dank jullie allemaal. U vooral, mevrouw,&rdquo; is
't eenige wat ik weet te zeggen, dan helpt meneer
me in 't wagentje.</p>

<p>In den trein kom ik pas goed tot bezinning.
Er zijn geen andere reizigers. Over me zit alleen
meneer Witsen, verscholen achter <ins class="corr" id="corr21" title="Bron: n">'n</ins> courant, en
starend uit 't raampje prevel ik voor me heen de
woorden van 't telegram: Vader plotseling ernstig
ongesteld. Spoedige overkomst gewenscht.</p>

<p>O, 't zal wel héél erg zijn. 't Kán niet dringerder.
Wat zou 't toch wezen? 'n Ongeluk,....
gevallen misschien? Vader is immers nóóit ziek
en nog niet oud. Achtenvijftig pas. Nog in de
kracht van z'n leven. Die goeie, lieve vader! Zoo
kranig en flink zag hij er uit, toen hij mij en
Roosje naar den trein bracht, nu nog geen veertien
dagen geleden. En hij was zoo bezorgd voor
me, hoopte zoo dat ik veel plezier zou hebben en
dat de buitenlucht me goed zou doen. O, als hij
nog maar leeft, als hij me nog maar even herkent..</p>

<p>M'n lichaam schokt, 'n snik komt uit m'n keel
en de tranen druipen ineens langs m'n wangen.</p>

<p>Meneer Witsen laat z'n courant zinken en ziet
me hartelijk-meewarig aan:</p>

<p>&bdquo;Huil maar eens uit. Dat zal je goed doen,
beste kind.&rdquo;</p>

<p>En o, 't doet goed, 't doet me onbeschrijflijk
<span class="pagenum" title="125">&nbsp;</span><a id="p_125"></a>goed, dat ik eindelijk huilen kan. 't Is de eenige
uiting voor dit groote, gróóte verdriet en voor den
vreeselijken angst en onzekerheid, die me bezielen.</p>

<p>&bdquo;Kom, je moet je niet dadelijk 't állerergste
voorstellen. 't Zal natuurlijk erg zijn, maar de
kans op beterschap is immers niet uitgesloten.
Je wéét 't immers nog niet,&rdquo; tracht meneer Witsens
goedige stem te troosten.</p>

<p>&bdquo;O, dat is juist zoo ontzettend&rdquo;, snik ik. &bdquo;Wist
ik 't maar!&rdquo;</p>

<p>Helaas zoo gauw we Max' gezicht zagen&mdash;hij
kwam me alleen met 'n rijtuig van den trein
halen,&mdash;begrepen we 't beiden maar al te goed:
Er viel niets meer te hopen....</p>

<p>Vader was 's middags na de koffie, toen hij weer
naar de rechtbank zou gaan, ineens in elkaar gezakt.</p>

<p>'t Gebeurde in de eetkamer.</p>

<p>Moeder en Flip, die er gelukkig alle twee bij
waren, stuurden onmiddellijk om den dichtst in
de buurt wonenden dokter, die dadelijk kwam en
'n beroerte constateerde en hen voorbereidde op
't einde, dat hij spoedig verwachtte.</p>

<p>Vader is niet meer bijgekomen. Nog enkele uren
heeft hij bewusteloos gelegen en is kort na mijn
thuiskomst bijna onmerkbaar ingeslapen.....</p>

<p>Toen meneer Witsen 's avonds om tien uur nog
eens hooren kwam, was 't al afgeloopen.....</p>

<hr class="hrdash" />

<p><span class="pagenum" title="126">&nbsp;</span><a id="p_126"></a></p>

<p>De droeve drukte van de begrafenis is voorbij.</p>

<p>De stroom van ontelbare bezoeken en condoleancebrieven
begint iets te minderen en 't gewone
leven gaat zoo zoetjes aan weer z'n ouden gang.
Voor de buitenwereld althans.</p>

<p>Want 't is net of we ons verlies nu pas goed
gaan beseffen. De verpletterende slag is zoo plotseling
gevallen, dat we niet in staat waren alles in z'n
volle diepte te voelen en te omvatten in 't begin.</p>

<p>En we maakten ons zoo ongerust over moeder.
Met droge, doffe oogen zat ze maar voor zich uit
te staren. Ze zei niets, ze antwoordde niet eens
als er iets gevraagd werd. Ze was totaal versuft.
Twee dagen heeft dat zoo geduurd.</p>

<p>Den dag van de begrafenis kwam eindelijk de
reactie. Ze is zoo ziels-bedroefd..... Maar hoe
vreeselijk 't ook is, hoe radeloos 't me maakte
haar zoo wanhopig te zien, toch zien we haar nog
liever met haar roode, gezwollen oogen, dan met
dat akelig verwezen gezicht en dien starren blik.</p>

<p>Ik slaap nu naast haar in vaders bed en gisterennacht
voor 't eerst hebben we weer geslapen,
want toen moeders verdriet eenmaal tot uiting
kwam, deed ze de eerste nachten niets dan huilen
en kreunen. Rampzalig was ze.</p>

<p>Bijna dertig jaar is ze alles voor vader geweest
en vader alles voor haar en nu ineens is hij weggerukt,
<span class="pagenum" title="127">&nbsp;</span><a id="p_127"></a>voor goed verdwenen uit den gezelligen
kring..... Voor hem is 't maar 'n zegen, dat
hij onbewust is heengegaan. 't Wreede afscheid
is hém tenminste bespaard gebleven.....</p>

<p>Hoe vreeselijk zou hij Eef gemist hebben. Eef,
de eenige, die ontbrak aan z'n sterfbed.....
Eef, die z'n &bdquo;lievelingsdochter&rdquo; was, zooals we
hem vroeger wel eens plaagden, want al hield
vader van ons allen evenveel, voor háár had hij
toch 'n bizonder zwak.</p>

<p>&bdquo;Zij lijkt het meest op moeder,&rdquo; zei hij altijd.</p>

<p>Arme Eef, hoe zal ze daarginds naar ons verlangen,
hoe reikhalzend uitzien naar brieven van
ons..... Niets dan 't telegram met vaders doodstijding
kan haar in de eerste weken bereiken....</p>

<p>Floor, die 't kalmst was, heeft dadelijk zoo uitvoerig
mogelijk geschreven, maar hoeveel dagen
moeten er nog niet verloopen, voor die brief in
haar bezit zal zijn!</p>

<p>Zoo akelig stil is 't in huis. We kúnnen er ons
niet indenken, dat we hier in diezelfde kamers,
waar we nu in onze rouwkleeren rondloopen,
'n paar maanden geleden zoo vroolijk en opgewekt
Bé's bruiloft vierden. Ziekte en dood leken toen
zóo ver, of ze ons niet bereiken konden.....</p>

<p>De eenigen, die ons werkelijk wat afleiding
geven, zijn de kinderen. Floor brengt Liesje en
<span class="pagenum" title="128">&nbsp;</span><a id="p_128"></a>Bobbie alle dagen en moeder zegt, dat 't haar goed
doet, als die twee samen door 't tuintje ravotten en
met hun onschuldige gezichtjes praten over Opa.</p>

<p>Gisteren, toen ik even alleen met ze was,
vroeg Bobbie:</p>

<p>&bdquo;Zeg, tante Piep, wanneer zou Opa nou weer
hier komme?&rdquo; waarop Liesje met 'n verschrikt gezichtje
en haar vingertje voor den mond zei:</p>

<p>&bdquo;Sst, daar mag je niet over praten van Moekie.
Dan doe je Oma en tante verdriet, want Opa
kómt niet meer terug, die is nou bij onze-lieve-Heer
en daar is 't heel prettig,&rdquo; en toen in
'n lieve behoefte om te troosten met 't verdriet,
dat ze instinctmatig voelde en nog niet
begrijpen kon, sloeg ze haar armpjes om m'n
hals en Bobbie goedig, deed dadelijk 't zelfde en
als om strijd vleiden ze: &bdquo;Zoete tante Piep. We
houën zoo vreeselijk erg veel van je!&rdquo;</p>

<p>Ik trok ze bij me op schoot, op iedere knie 'n
kind en begon ze hun lievelingsgeschiedenis te
vertellen, 'n verhaal, dat Floor mij vroeger altijd
moest voorlezen uit &bdquo;de Kinderkamer&rdquo; en waarvan
ik den aanhef nog onthouden heb. &bdquo;Tante
Spinrag had twee katjes Mimi en Zoozoo,&rdquo; en
verder putte ik m'n eigen fantasie uit in allerlei
onwaarschijnlijke avonturen, die ik Mimi en Zoozoo
liet beleven, zoodat de kinderen met hooggekleurde
<span class="pagenum" title="129">&nbsp;</span><a id="p_129"></a>wangen en schitterende oogen 't uitschaterden
en ik zelf plezier kreeg in den geweldigen
nonsens, dien ik bij elkaar flanste.</p>

<p>Moeder, die ondertusschen binnenkwam, glimlachte
flauwtjes. Ze was voor 't eerst eens overdag
met Flip uitgeweest en zag er iets minder
slecht uit. Ik vind haar bepaald veel kalmer de
laatste dagen.</p>

<p>Mevrouw van Slooten en Huib en Bernard,
die 's avonds even kwamen aanloopen, vonden
't ook.</p>

<p>Huib is erg hartelijk en aardig. Hij heeft me
'n heelen stapel boeken gebracht en ik mag zelf
andere uit z'n kast komen halen, zoo gauw ik
deze uit heb, want in 't begin van September
gaat hij minstens tot Kerstmis naar Hamburg
voor de zaken van z'n vader. We zullen elkaar
dus in geen maanden terugzien....</p>

<p>Zoo langzamerhand begin ik enkele brieven te
beantwoorden. Roosje en alle Witsens hebben
me geschreven, Henk en Nico incluis en Roosje
is na haar terugkomst al verscheiden malen bij
me geweest, evenals Emmy van der Marck.</p>

<p>Ook van Annie Westenbergh kreeg ik 'n bizonder
deelnemenden brief. O, ik schaamde me
zoo....</p>

<p>Max en Aad behandelen alle geldelijke aangelegenheden
<span class="pagenum" title="130">&nbsp;</span><a id="p_130"></a>en moeder is begonnen met Flip en ons
drieën vaders brieven en boeken te regelen.</p>

<p>Het is 'n in-droevig werk, maar we durven
't niet langer uitstellen. 't Moet tóch gebeuren
en andere handen dan de onze mogen er niet
aan raken.</p>

<p>In 'n la van vaders schrijftafel vond moeder
allerlei souvenirs uit onze kinderjaren: onze
eerste brieven en handwerkjes, waarmee we hem
verrasten: speldenkussens, inktlappen en doosjes
met zonderlinge versieringen van gekleurde zijden
en wollen steekjes en van ons ieder 'n lok zij-achtig,
heel lichtblond haar....</p>

<p>Tante Suze, goedig en onpractisch zooals meestal,
kwam moeder voorstellen met haar op reis te
gaan. 't Zou zoo'n goeie afleiding zijn! Maar
moeder dacht er natuurlijk niet over. Ze zou
geen raad weten als ze van ons afmoest.</p>

<p>Met Mei moeten we verhuizen. Hoe vreeselijk
we 't ook vinden, dit huis waarin we allen behalve
Floor geboren zijn, te verlaten, 't zou
moeder op den duur te <ins class="corr" id="corr22" title="Bron: kostbaaar">kostbaar</ins> worden.</p>

<p>Als Flip na de vacantie weer naar Leiden is,
zijn we nog maar met ons beidjes over<ins class="corr" id="corr23" title="Niet in Bron.">,</ins> moeder
en ik....</p>

<p>De oude kloek en 't piepkuikentje, zooals ze
zelf met 'n weemoedig glimlachje zei.</p>

<p><span class="pagenum" title="131">&nbsp;</span><a id="p_131"></a></p>

<p>O, ik zal zóó m'n best doen haar zooveel mogelijk
't niet te herstellen verlies te verzachten
en.... hard voor m'n acte middelbaar Fransch
gaan werken, want, hoewel we samen behoorlijk
kunnen leven, zal 't voor mij, vooral later, als
ook moeder er eens niet meer zijn zal, noodig
wezen, dat ik niet alleen 'n werkkring heb,
maar in staat ben geld te verdienen, als ik
me tenminste niet héél bekrompen ergens op
'n bovenhuisje, of in 'n goedkoop pension behelpen
wil.</p>

<p>Nu, leerares op 'n H.B.S. voor meisjes, lijkt me
nog 't geschiktst. Dan heb je in ieder geval lange
vacanties en ik zal me niet laten ringelooren door
ondeugende kinderen, zooals ik zelf was. Want
als loontje om z'n boontje kwam, dan....</p>

<p>En onwillekeurig denk ik terug aan dien tijd&mdash;drie
jaar geleden nog maar&mdash;toen ik met den
pas van drie en 't vroolijkste gezicht ter wereld
de klasse uitdanste, als <span xml:lang="en">miss Parker</span>, die
me niet luchten kon, me om 't minste of geringste
wegzond en ik achter haar rug 'n kushandje tegen
de proestende meisjes maakte.</p>

<p>Arme <span xml:lang="en">miss Parker</span>, haatdragend is ze niet, want
toen ik haar enkele dagen geleden op den Singel
tegen kwam, groette ze me zoo meewarig, alsof
ik eens haar liefste leerling was.</p>

<p><span class="pagenum" title="132">&nbsp;</span><a id="p_132"></a></p>

<p>Gelukkig ben ik nooit iemands &bdquo;liefste leerling&rdquo;
geweest. Daartoe was ik te baldadig; er zat geen
&bdquo;zit&rdquo; in me, hoewel verder niet iedereen bepaald
't land aan me had, want lui of dom was ik niet.
Toch, met 't uitreiken der eind-diploma's&mdash;'t
mijne was erg schraaltjes&mdash;zei de directrice met
'n zuurzoet lachje: &bdquo;Nu Lizzy, dat is 'n opluchting
dat jij van school gaat&rdquo;, waarop ik met m'n innemendsten
glimlach antwoordde: &bdquo;O, juffrouw, 't
genoegen is geheel aan mijn kant.&rdquo;</p>

<p>'k Zie vader nog met moeite 'n ernstig gezicht
zetten als ik met briefjes vol klachten thuiskwam,
die ik den volgenden morgen dan weer van zijn
handteekening voorzien, mee terug nam en vertoonen
moest als bewijs, dat hij van m'n slechtheid
op de hoogte was. Hij vond 't wèl ondeugend.</p>

<p>&bdquo;Toe, laat dit nou de laatste keer zijn,&rdquo; zei hij
dan, maar och, ik was immers 't Piepkuikentje
en op de nieuwsgierige vragen van de directrice
of <span xml:lang="en">miss Parker: &bdquo;And what <ins class="corr" id="corr24" title="Bron: didxyour">did&nbsp;your</ins> father say?&rdquo;</span>
antwoordde ik geregeld met luchtig schouderophalen:
&bdquo;<span xml:lang="en">O nothing.</span>&rdquo;</p>

<p>Onbegrijpelijk, dat dat alles pas drie jaar geleden
is! 't Lijkt zoo veel, véél langer al. Wat 'n
<i>kind</i> was ik toen nog....</p>

<p>Met m'n handen onder 't hoofd zit ik te suffen,
<span class="pagenum" title="133">&nbsp;</span><a id="p_133"></a>inplaats van den brief aan Annie Westenbergh
af te maken, dien ik straks posten wilde.</p>

<p>Daar wordt gebeld. Visite zeker!</p>

<p>Ik vlieg op, en net als ik de schuifdeuren dicht
wil doen, staat Roosje voor me.</p>

<p>&bdquo;Dag Lizzy! Stoor ik je?&rdquo;</p>

<p>&bdquo;O, welnee, juist gezellig dat jij er bent&rdquo;, en
ik trek haar mee de serre in.</p>

<p>&bdquo;Zat je te schrijven?&rdquo;</p>

<p>&bdquo;Nee, eigenlijk alleen maar wat te soezen. Toe,
ga zitten; moeder en Bé zijn samen uit. Die zullen
straks wel komen.&rdquo;</p>

<p>&bdquo;O&rdquo;, zegt Roosje afgetrokken in 'n rieten stoeltje
plaats nemend en dan aarzelend met 'n kleur:
&bdquo;ik.... ik heb 'n nieuwtje.... 'k Wou 't je maar
even zelf komen vertellen vóór je 't van 'n ander
hoort.... Ik ben geëngageerd met....&rdquo;</p>

<p>&bdquo;Théo Witsen&rdquo;, vul ik lachend aan. &bdquo;Roos, kind,
ik féliciteer je&rdquo;, en ik kus haar verbluft gezichtje.</p>

<p>&bdquo;O, o wist je 't al? Hebben Aad en Bé 't
verteld?&rdquo;</p>

<p>&bdquo;Nee, niemand heeft er me iets van gezegd,
maar ik heb 't zien aankomen. Ik heb dadelijk
gemerkt, dat Theo je zoo aardig vond. Jullie
schoten zoo hévig op!&rdquo;</p>

<p>&bdquo;Hévig,&rdquo; vraagt Roosje verbaasd. &bdquo;'k Was in 't
begin toch volstrekt niet doodelijk van hem. Later
<span class="pagenum" title="134">&nbsp;</span><a id="p_134"></a>wel! O Lizzy, toén.... toen jij weg was, heb ik
toch zoo vreeselijk in spanning gezeten!&rdquo;</p>

<p>&bdquo;Arm kind!&rdquo;</p>

<p>&bdquo;Arm kind? Welnee! Verbeeld je, dat ik er dat
nog niet eens voor over gehad zou hebben! 't Is
toch al zoo van 'n leien dakje gegaan. Den avond
vóór ik wegging heeft hij me gevraagd en twee
dagen later is hij bij papa geweest en is alles
beklonken. Als ik daar Ada bij vergelijk.....<ins class="corr" id="corr25" title="Niet in Bron.">&rdquo;</ins></p>

<p>&bdquo;Die wordt nu 'n nichtje van je!&rdquo;</p>

<p>&bdquo;En George Hofmann 'n neef, of eigenlijk....
hoop ik, dat toch niet.&rdquo;</p>

<p>&bdquo;Nee, wij zouden 't zonde van Ada vinden, hè?
Maar ze moet 't zelf weten.&rdquo;</p>

<p>&bdquo;Natuurlijk, wij hebben haar genoeg gewaarschuwd.
O, kind, ik ben zoo gelukkig! De volgende
week wordt 't publiek en de Zondag daarop
houden we receptie. En thuis zijn ze zoo met Théo
ingenomen! Ik had 't je allemaal al eerder willen
vertellen, maar.....<ins class="corr" id="corr26" title="Niet in Bron.">&rdquo;</ins> en dan zwijgt Roosje en haar
gezicht betrekt. Verlegen peutert ze aan 'n knoop
van haar mantel.</p>

<p>&bdquo;Nu ga door. Wat heb je?&rdquo;</p>

<p>&bdquo;Och, Lizzy, je vindt me toch niet ongevoelig,
dat ik zoo over m'n eigen geluk zit te praten,
terwijl jij zoo'n verdriet hebt? Ik heb 't expres
tot nu toe uitgesteld om 't je te vertellen, maar
<span class="pagenum" title="135">&nbsp;</span><a id="p_135"></a>Aad en Bé en zooveel andere menschen weten 't
al en 'k wou toch maar liever, dat je 't niet eerst
van anderen hoorde. We zijn zulke goeie vriendinnen
geworden den laatsten tijd!&rdquo;</p>

<p>Ik sla m'n beide armen om haar hals en kus
haar nog eens.</p>

<p>&bdquo;Lieve Roos, als je 's wist, hoe blij ik voor je
ben! Toe, vertel er me toch alles van. Ik stel er
zoo'n belang in en 't is zoo prettig weer 's iets
vroolijks te hooren.&rdquo;</p>

<p>&bdquo;Heusch?&rdquo; Roosje ziet me verheugd aan, drukt
m'n hand en begint dan over haar roman.</p>

<p>&bdquo;O, dien laatsten avond, toen we voor 't huis
zaten! 't Was zulk zalig weer, zoo zoel en stil.
Geen blad bewoog en de maan scheen zóó helder,
dat we 't lichtje en de lampions uitdeden en toen
ging Théo binnen de &bdquo;<span xml:lang="de">Mondscheinsonate</span>&rdquo; spelen...
Alleen 't begin, maar we waren allemaal in de
stemming en ik was zoo onder den indruk, dat ik
moeite had niet in tranen uit te barsten. Later
zijn we nog wat door den tuin gaan loopen. 't Was
zonde om naar bed te gaan en Théo en ik gingen
samen nog 'n eindje den weg naar 't dorp op. Ik
voelde me, of ik in 'n sprookje wandelde. 't Was
zoo iets onwezenlijks! We durfden geen van tweeën
'n woord te zeggen, totdat er ineens vlak boven
onze hoofden 'n vogel opvloog, waar we allebei
<span class="pagenum" title="136">&nbsp;</span><a id="p_136"></a>van schrikten. Toen op den terugweg zei hij 't&rdquo;....</p>

<p>Roosje zwijgt, en haar blauwe oogen kijken of
ze weer heelemaal in 't sprookje is. Wat ziet
ze er lief uit zoo....</p>

<p>Dan praten we nog wat over Theo en 't buitenzijn
bij de Witsens, tot moeder en Bé komen.</p>

<p>Op moeders bedroefd gezicht komt 'n glimlach
als ze ons samen ziet zitten. Ze weet 't nieuws
al van Bé en verheugt er zich hartelijk in.</p>

<p>Met uitgestoken handen loopt ze op Roosje toe
en kust haar.</p>

<p>&bdquo;Ik zal maar niet vragen of je gelukkig bent?&rdquo;</p>

<p>&bdquo;O, mevrouw!&rdquo;</p>

<p>En als Roos 'n oogenblik later heengaat, denk
ik, dat 't leven toch niet zoo droevig zijn kan als
er zóó'n geluk bestaat...</p>

<p>Maar voor mij zal 't wel nooit komen.... Ik
ben zoo héél anders dan Roos. Ik verdien 't zoo
weinig....</p>

<div class="deco" style="width: 186px;">
 <img src="images/deco.png" width="186" height="32" alt="decoratieve illustratie" />
</div>

<p><span class="pagenum" title="137">&nbsp;</span><a id="p_137"></a></p>

<h2><a id="HOOFDSTUK_VII">HOOFDSTUK VII.</a></h2>

<hr class="chbegin" />

<p>'t Is half September, ruim zes weken na vaders
dood, en 't begint al echt herfst te worden.
De zon schijnt wel, maar vooral de avonden worden
koud, zoodat we 's avonds de serre-deuren
niet meer open kunnen houden. De lamp moet
vroeg aan en soms brandt er al 'n lustig houtvuurtje
in den haard, 's middags na 't eten.</p>

<p>De boomen en heesters in ons tuintje worden
al geler en ijler. Er hangen geheimzinnige spinnewebben
en glinsterende herfstdraden in en 't
gras en de paden liggen vol afgevallen blaren. De
wingerdranken aan 't lage hekje, dat onzen tuin
van dien van de van Slootens scheidt, worden
iederen dag rooder en bladerloozer, maar de Oost-Indische
kers zit nog vol bloemen en de dalia's
en phloxen bloeien overvloedig. Hier en daar ontluikt
nog 'n enkele roos.</p>

<p>Als in 't voorjaar de seringen en de beide kerseboomen
in vollen bloei staan, zullen hier andere
menschen wonen......</p>

<p>Den tweeden September is Huib naar Hamburg
<span class="pagenum" title="138">&nbsp;</span><a id="p_138"></a>vertrokken en of hij met Kerstmis thuiskomt is
nog niet zeker.... 't Was zoo'n raar afscheid.
Léo en Bernard kwamen mee, en Huib zelf zei
bijna niets. Toch beweerde hij, dat hij 't prettig
vond om te gaan....</p>

<p>In 't begin van deze week heb ik 'n brief van
hem gehad. Hij is verrukt over Hamburg en schijnt
't er wel naar z'n zin te hebben. Of ik hem af en
toe eens schrijven wil, vroeg hij.... Ik wil 't natuurlijk
met alle plezier, maar toch doe ik m'n
best me maar niet te groote illusies te maken....</p>

<p>'t Is niet meer dan vriendschap van zijn kant
en daar mag ik al blij mee zijn, want hij toont
zich 'n oprecht vriend die zich geeft, zooals hij
is. Flirten doet hij nooit, voor zoover ik kan nagaan.</p>

<p>Arme Ada! Zij is wel te beklagen! Kort na
't publiek worden van Roosje's engagement hoorden
we, dat George Hofmann geëngageerd is met
'n Engelsch meisje, dat hij dezen zomer op reis
ontmoet heeft. Ze schijnt heel mooi en schatrijk te
zijn en woont op 'n groot buitengoed in Wales.</p>

<p>Hij is er op 't oogenblik gelogeerd en trouwt
al in Januari. Mevrouw Verhoogh weet allerlei
bizonderheden. De heele stad is er vol van.</p>

<p>Ada is er ellendig over. Zoo bleek en behuild
was ze toen ik haar voor 't eerst weerzag nà
<span class="pagenum" title="139">&nbsp;</span><a id="p_139"></a>Dennenoord. Voor ons beiden is er wèl veel
veranderd sinds dien tijd....</p>

<p>Ze kón 't eerst niet van George gelooven, die
háár vriendelijke brieven schreef, terwijl hij dat
Engelsche meisje al druk 't hof maakte....</p>

<p>Ze ziet nu wel in, dat ze met zóó'n man toch
nooit gelukkig zou zijn geworden en doet haar
uiterste best over haar teleurstelling heen te
komen. Ze is voor 'n poosje bij 'n oom en tante
in Maastricht gelogeerd en van plan, net als ik,
voor 't een of ander examen te gaan studeeren.</p>

<p>Ze denkt over botanie. Daar heeft ze altijd
veel plezier in gehad. Hard werken is toch de
beste manier om 't zoo gauw mogelijk te vergeten,
dat geeft ze haar ouders volmondig toe.</p>

<p>Mevrouw Witsen is eigenlijk blij, dat 't nu
maar voor goed uit is. Zij hield niet erg van
George en meneer had evenmin veel met hem op.</p>

<p>Die kan van die verfijnde, fatterige jongelui
in 't geheel niet uitstaan, en ik herinner me heel
goed, hoe hij Jo Witsen af en toe voor den gek
hield, als die op Dennen-oord met erg buitenmodelsche
vesten en dassen rondliep.</p>

<p>Roos vindt 't erg zielig, maar is even blij als
ik, dat Ada's oogen nu eindelijk geopend zijn.
We praten of schrijven haar maar niet veel over
de questie, maar voelen ons meer dan ooit vriendinnen
<span class="pagenum" title="140">&nbsp;</span><a id="p_140"></a>met ons drieeën, hoewel Théo ons plaagt
en altijd van &bdquo;'t klaverblad&rdquo; spreekt. Maar hij
mag Ada en mij heel graag, en we verheugen
er ons in, dat Roosje door haar engagement niet
voor ons verloren is gegaan.</p>

<p>Vanmorgen heb ik m'n eerste les bij <span xml:lang="fr">monsieur
Durand</span> gehad.</p>

<p>Als ik heel hard werk kan hij me waarschijnlijk
in twee en 'n half jaar klaar hebben voor
mijn acte A. Ook zal ik minstens nog een
maand of drie naar 't buitenland moeten, maar
dat is van later zorg. Hij heeft me voor de volgende
week 'n ontzettend groote thema en 'n
flink eind <span xml:lang="fr">grammaire</span> opgegeven en me op 't hart
gedrukt, vooral netjes en duidelijk te schrijven
en iederen dag geregeld te werken.</p>

<p>In 'n groote, kale kamer zaten we naast elkaar
aan 'n langwerpige tafel met 'n donkerrood tafelkleed
vol inktvlekken en zakelijk bespraken we
alles. Hij legde 'n paar boeken voor me klaar
en maakte 'n lijstje van enkele, die ik noodig
had en me aan moest schaffen en liet me toen,
bij wijze van proef, 'n eind hardop lezen en vertalen
uit de Balzac's: <span xml:lang="fr">Eugénie Grandet</span>.</p>

<p>M'n slapen bonsden en ik gloeide van inspanning
en agitatie toen 't uur om was.</p>

<p>Toch was hij niet onvriendelijk of ongeduldig,
<span class="pagenum" title="141">&nbsp;</span><a id="p_141"></a>maar 't leek zoo'n echte schoolvos: 'n glimmend
kaal hoofd, 'n rood gezicht met 'n grijzend baardje
en kleine, grijze oogen achter 'n lorgnet.</p>

<p>Ik kreeg niets geen Franschen indruk van hem,
maar hij vertelde dan ook, dat hij Zwitser is!</p>

<p>Zijn handen alleen zijn bizonder welverzorgd
en z'n stem klinkt welluidend en beschaafd, en
natuurlijk spreekt hij onberispelijk Fransch, waar
't dan ook eigenlijk 't meest op aankomt.</p>

<p>&bdquo;<span xml:lang="fr">Vous êtes fatiguée, mademoiselle?</span><ins class="corr" id="corr27" title="Niet in Bron.">&rdquo;</ins> vroeg hij, me
over z'n lorgnet heen aankijkend, terwijl hij me uitliet.</p>

<p>&bdquo;<span xml:lang="fr">Un peu, monsieur,</span>&rdquo; antwoordde ik bedremmeld.
Toen kwam er 'n klein bleek meisje in 'n rood
jurkje door de halfduistere gang aangesprongen,
dat haar beide magere armpjes door z'n linkerarm
stak en hem met zich mee wou trekken.</p>

<p>We stonden al bij de voordeur, maar hij tilde
't kleine ding vol trots in de hoogte.</p>

<p>&bdquo;<span xml:lang="fr">Allons, Juliette, ma chérie, dis bonjour à mademoiselle,</span>&rdquo;
en 't kind, half schuchter, half onwillig,
reikte me 'n bevend handje.</p>

<p>Daarop opende hij de deur.</p>

<p>&bdquo;<span xml:lang="fr">Adieu mademoiselle, au revoir!</span>&rdquo;</p>

<p>&bdquo;<span xml:lang="fr">Au revoir, monsieur,</span>&rdquo; mompelde ik, en met
m'n boeken onder den arm, liep ik langzaam naar
huis, doodmoe met kloppend hoofd.</p>

<p>Toen ik thuiskwam, voelde ik me ineens zoo
<span class="pagenum" title="142">&nbsp;</span><a id="p_142"></a>vreemd en duizelig, dat ik 'n oogenblik op de
rustbank moest gaan liggen. Gelukkig was moeder
boven en zag ze me niet, voor ik weer bekomen
was.</p>

<p>Moeder maakt zich ongerust over me en de
anderen vinden, dat ik er slecht uitzie. Bij buien
valt 't me zelf ook op.</p>

<p>Sinds vaders dood ben ik zoo bleek en mager
geworden, maar misschien lijkt 't erger met die
zwarte kleeren. Als ik maar niet aldoor zoo
loom was, zou 't me niet kunnen schelen, maar
die loomheid hindert me bij alles. Ik word er
soms suf van. 's Avonds val ik als 'n blok in
bed en slaap dadelijk. Als moeder iets tegen me
zegt, ben ik al lang onder zeil, en toch is 't of ik
iederen morgen vermoeider opsta.</p>

<p>Ik klaag er maar niet over. Dat geeft toch niets,
maar als 't niet overgaat, zal ik eens stilletjes
naar 't spreekuur van onzen dokter zien te snappen.
Moeder mag 't vooral niet merken. 't Zal
wel niets zijn dan 'n beetje bloedarmoede. Dat is
zoo in de mode tegenwoordig! Toch is 't wel raar,
dat ik van 't minste of geringste zóó gauw moe word.</p>

<p>Na de koffie bood ik aan om stof af te nemen

hier in den salon en 't wat gezellig te maken,
want moeder heeft vanmiddag ontvangdag
en wil liefst hier boven zitten. Ik zal straks thee
<span class="pagenum" title="143">&nbsp;</span><a id="p_143"></a>voor haar schenken. Als er maar niet veel menschen
komen, want zoo akelig als ik me nu toch voel!</p>

<p>M'n hoofd bonst en m'n rug steekt, alsof ik
heel zwaar werk gedaan had en ik heb hier alleen
maar stof afgenomen, de theetafel in orde gemaakt
en wat Oost-Indische kers geschikt in 't kristallen
bakje op 't kanapée tafeltje.</p>

<p>Daar slaat de pendule twee uur.</p>

<p>Vooruit! Ik moet nog 'n paar dalia's gaan plukken
voor 't Brouwer-vaasje op de étagère. Daar
staan ze zoo aardig in!</p>

<p>Ik dwing mezelf op te staan uit den fauteuil,
waarin ik, met den stofdoek in de hand, even heb
zitten uitblazen en loop naar beneden.</p>

<p>M'n hoofd duizelt en zoo vreemd beverig ben
ik op m'n beenen. Allemaal kleuren warrelen er
voor m'n oogen.... Gauw maar den tuin in, dan
gaat 't wel weer over!</p>

<p>Ik doe de deur van de huiskamer open. Moeder
en Flip zijn binnen. Ik zie ze als in 'n nevel....
't Is of de heele kamer met me rond draait.... Ik
klem me ergens aan vast....</p>

<p>&bdquo;Water,&rdquo; hijg ik, m'n uiterste krachten inspannend
om me op de been te houden. Maar ik kan niet
langer. 'n Vreemd geruisch komt in m'n ooren en,
volkomen willoos geef ik me over....</p>

<hr class="hrdash" />

<p><span class="pagenum" title="144">&nbsp;</span><a id="p_144"></a></p>

<p>Ik ben ziek.</p>

<p>Al meer dan 'n maand lig ik pal te bed, maar
ik ga nu toch goed vooruit.</p>

<p>De eerste dagen na dien middag, toen ik flauw
viel, was ik te zwak en te soezerig om me duidelijk
rekenschap te geven van 't gebeurde. 't Was
alles zoo vreemd en vaag. Ik deed niets dan slapen
en als ik even wakker werd, zag ik moeders gezicht
of dat van onzen goeden ouden dokter Sluyters.
Maar dan vielen vanzelf m'n oogen weer dicht
en dommelde ik voort, te moe om iets te zeggen,
alleen flauwtjes beseffend, dat ik ziek was en naar
hartelust slapen mocht. Al 't andere kon me niet
schelen.</p>

<p>Hoe lang dat zoo geduurd heeft zou ik niet
kunnen zeggen, maar dit weet ik wel, dat ik me
sinds verleden week veel sterker voel. Ik kan
weer geregeld denken en vind 't prettig als moeder
of een van de zusters of zwagers bij me zitten.
Ook de kinderen komen soms één voor één even,
want veel praten en drukte vermoeien me nog
wel, al vind ik zoo'n enkel bezoekje heerlijk.</p>

<p>Iedereen is even lief voor me. Al mag ik
tot nog toe niemand dan de naaste familie bij me
hebben, vergeten word ik niet; daarvan zijn
de bloemen, die de kamer versieren en de vruchten
en versnaperingen, die er alle dagen voor me gebracht
<span class="pagenum" title="145">&nbsp;</span><a id="p_145"></a>worden, getuigen. Zelfs <span xml:lang="fr">monsieur Durand</span>
laat af en toe naar me vragen en als moeder,
die me al dien tijd alleen heeft opgepast, maar
niet telkens zoo heen en weer sjouwde en ik
niet zoo akelig veel bouillon, eieren en room
te slikken kreeg, zou ik dezen toestand bepaald
heel aangenaam vinden voor 'n poosje. Vooral
omdat ik geen pijn heb en er van gevaar geen
sprake is.</p>

<p>'t Is niets dan bloedarmoede en slapte van
zenuwen, die door rust en sterke voeding volkomen
genezen zullen en door moeders goede zorgen al
grootendeels genezen zijn.</p>

<p>&bdquo;Hoe ik ook m'n best doe, ik kan maar niets
aan je ontdekken&rdquo;, plaagde de dokter me, zoo
gauw ik wat begon bij te komen en onveranderlijk
luidde zijn advies: &bdquo;stil in bed blijven, eten
en dik worden!&rdquo;</p>

<p>Dat dikworden lokt me niet erg aan, maar ik
zal er me wel in dienen te schikken, want ik
schijn er met den dag welgedaner te gaan uitzien.
Max en Flip vooral plagen me vreeselijk met deze
&bdquo;mestkuur&rdquo; en voorspellen me, dat ik 'n ton zal
worden als ik zoo doorga.</p>

<p>Gisteren, toen hij uit Leiden kwam, bracht Flip
'n kistje perziken voor me mee. Bovenop lag 'n
uit 'n courant geknipte advertentie:</p>

<p><span class="pagenum" title="146">&nbsp;</span><a id="p_146"></a></p>

<p class="center">Gemeste Piepkuikens, panklaar<br />
à 30, 40 en 50 cent te bekomen bij<br />
J. Welters te Groningen.</p>

<p>&bdquo;Als je weer eens van die aardigheden hebt
hou ik me aanbevolen, hoor,&rdquo; zei ik inwendig
grinnikend, maar mezelf dwingend tot zóó'n
beleedigden toon, dat moeder wanhopig uitriep:</p>

<p>&bdquo;Och, Flip, maak 't kind geen onzin wijs! Ze
eet toch al zoo slecht de laatste dagen. Als Max
en jij niet met die plagerijen ophouden, zal ze
op 't laatst niets meer eten!&rdquo;</p>

<p>Die goeie moeder! Ondanks m'n ziek-zijn ziet
ze er toch wat beter uit en is er weer iets van haar
oude vroolijkheid teruggekomen. Ze weet niet
wat ze verzinnen zal, om 't me maar smakelijk
en gezellig te maken, en terwille van haar alleen
wil ik nog wel wat dikker worden. Als dat geëet
me maar niet zoo tegenstond!</p>

<p>Ik heb 'n langen, hartelijken brief van Huib
gehad en mevrouw van Slooten kwam me uit naam
van haar drie zoons prachtige witte chrysanthen
brengen. Ze is maar héél even bij me geweest,
omdat ze niet tot de familie behoort, maar ze
had Huib moeten beloven precies te schrijven,
hoe 't met me ging en hoe ik er uitzag, dus wou
ze zich liefst zelf komen overtuigen als 't mocht
en ik haar ontvangen wilde.</p>

<p><span class="pagenum" title="147">&nbsp;</span><a id="p_147"></a></p>

<p>Ik had er natuurlijk niets tegen, integendeel
en verzocht veel dank en groeten aan de jongens
en gaf haar voor Huib de boodschap mee, dat ik
hem, zoo gauw de dokter 't goedvindt, schrijven
zal. O, ik had 't wel dádelijk willen doen, zoo blij
ben ik met z'n brief, waaruit ik nu toch wel
degelijk zien kan, dat hij méér voor me voelt,
dan 'n beetje vriendschap. Hij schijnt werkelijk erg
ongerust over me geweest te zijn, dat merkte ik
aan mevrouw. O, ik ben er zoo blij om! Nu ben
ik tenminste niet voor niets ziek! Als hij met Kerstmis
thuiskomt, zal ik stellig weer heelemaal beter
zijn. Eind October is 't nu pas, dus nog bijna twee
maanden. Wat 'n tijd nog!</p>

<p>Zou Bé vanmiddag niet komen? 'k Denk 't wel
niet; 't is zulk leelijk weer. 't Waait en stortregent.
Van uit m'n bed zie ik af en toe heele vluchten
dorre blaren langs de vensters slieren. Meestal zit
Bé 's middags bij me te naaien.</p>

<p>Ze wacht einde Maart 'n kindje en is al bezig
met de luiermand in orde te brengen. Zoo gauw
ik mag, ga ik 'n steekje meedoen. 't Is zoo'n gezellig
werk, die kleine lakentjes en poppen-kleertjes!</p>

<p>Bé ziet er uitstekend uit en is zóó opgewekt,
dat 't moeder en mij bepaald goed doet. Aad komt
haar 's middags na kantoortijd meestal halen en
<span class="pagenum" title="148">&nbsp;</span><a id="p_148"></a>is minstens even verrukt als Bé, want hun kindje
zal 't eerste kleinkind in de familie van der
Marck zijn.</p>

<p>Roosje, die me één keertje heeft mogen opzoeken,
vindt 't erg gewichtig om tante te worden
en is begonnen 'n zeer bewerkelijk jurkje voor 't
kleine neefje of nichtje te borduren. Ik heb haar
voorspeld, dat ze er wel niet mee klaar zal komen,
want ik weet bij ondervinding, hoe zoo'n werk op
den duur gaat vervelen. Toen Loekie komen moest,
begon ik vol ijver aan 'n schortje en 't is nóg niet
af, maar Roos heeft waarschijnlijk meer volharding.
Bé plaagt me, dat ik dat schortje nu maar voor
haar kind af moet maken, want dat iets heel nieuws
toch niet meer klaar komt en ik zál 't doen, hoewel
ik er eigenlijk niet veel lust in heb en veel
liever aan iets anders zou beginnen.</p>

<p>De van der Marck's zijn zoo in-goedig voor me.
Mevrouw laat telkens lekkere schoteltjes brengen en
Wim heeft me de mooiste van z'n zelf grootgebrachte
kanaries cadeau gedaan, maar die staat beneden,
want z'n gezang zou me nog te veel vermoeien. Het
beest heet: de &bdquo;vliegende Biefstuk,&rdquo; omdat 't zoo
lang kaal bleef en zoo griezelig rood zag, toen
Hans en Grietje en &bdquo;Riket met de kuif&rdquo; al mooi
in de veeren zaten, maar hij heeft z'n schade ingehaald
en is nu &bdquo;<span xml:lang="de">der Herrlichste von allen,</span>&rdquo; zooals
<span class="pagenum" title="149">&nbsp;</span><a id="p_149"></a>Roos beweert, dus mag ik 't wel op prijs stellen,
dat Wim hem aan mij heeft afgestaan.</p>

<p>Hè, wat is er 'n gepraat in de huiskamer! Ik
hoor hierboven de stemmen zoemen. Wie van onze
kennissen zou er roeping voelen door dit hondenweer
naar mijn illustre gezondheid te komen vernemen?
Iedereen weet, dat ik hollend vooruit ga
de laatste week! 't Lijkt Max' stem wel, maar dat
kàn niet, want Max is om dezen tijd nog op z'n
kantoor. Half vier is 't net.</p>

<p>Daar komt iemand de trap op en 't portaal
over....</p>

<p>'t Is Max wél. Ik weet 't nu zeker. Wat zou
hij hebben?</p>

<p>'n Haastig klopje op de deur:</p>

<p>&bdquo;Mag ik binnenkomen, Piepkuiken?&rdquo;</p>

<p>&bdquo;Natuurlijk Max! Wat ben je vroeg vandaag!
Kom aan m'n sponde,&rdquo; noodig ik en dan zeer benieuwd
of hij werkelijk iets bizonders te vertellen
zal hebben:</p>

<p>&bdquo;Wel is er iets?&rdquo;</p>

<p>&bdquo;Ja, iets goeds!&rdquo; Max trekt 'n stoel bij, gaat
zitten en strijkt met z'n hand over 't voorhoofd.
Wat ziet hij er opgewonden uit! Ik <ins class="corr" id="corr28" title="Bron: poper">popel</ins> van
nieuwsgierigheid.</p>

<p>&bdquo;Piepkuiken,&rdquo; zegt hij en z'n stem trilt even,
&bdquo;ik kom je iets vertellen, waar je heel blij om zult
<span class="pagenum" title="150">&nbsp;</span><a id="p_150"></a>zijn, net als wij allemaal, maar je moet me beloven
rustig te blijven liggen. Ik&mdash;of liever gezegd
m'n oom Charles de Weert, 't kamerlid&mdash;is er
in geslaagd om Herman hier in Amsterdam 'n
baantje te bezorgen, als ingenieur bij de spoorwegen.
We zijn er al 'n poosje mee doende. Floor
alleen wist er iets van af, want we waren veel te
bang de familie met 'n dooie musch te verheugen,
maar nu 't gelukt is, kunnen we Eef en
Herman begin December al hier in Holland verwachten!
Wat zeg je daarvan?&rdquo;</p>

<p>Ik heb 'n paar seconden noodig om 't nieuws te
verwerken. Eef en Herman voor goed terug uit
Indië! Ik kan m'n ooren niet gelooven. Ik zit rechtop
overeind van verrassing.</p>

<p>&bdquo;O Max, Max, hoe heerlijk! Wat zegt Moeder
er wel van?&rdquo;</p>

<p>&bdquo;Moeder is in de wolken. Ze is nog niet heelemaal
bekomen van de verrassing, maar Floor is
beneden bij haar.&rdquo;</p>

<p>&bdquo;En Flip, weet die 't al? Of was hij niet thuis?&rdquo;</p>

<p>&bdquo;Jazeker. Zoo gauw we 't telegram van Herman
ontvingen, dat hij 't aannam, zijn Floor en ik er
mee naar hier gekomen om alles aan moeder te
vertellen. Flip was net op 't punt uit te gaan. 't
Was meer geluk dan wijsheid, dat we hem nog
aantroffen. Hij is 't dadelijk aan Bé gaan zeggen.
<span class="pagenum" title="151">&nbsp;</span><a id="p_151"></a>Aad zal nog wel niet thuis zijn; Bé is met
dat slechte weer waarschijnlijk niet uitgegaan. Maar
ga jij eens gauw liggen, kleintje!&rdquo;</p>

<p>&bdquo;O nee, Max, láát me toch! Ik ben zoo blij, zoo
blij!&rdquo; Ik sla m'n armen om z'n hals en kus hem.</p>

<p>&bdquo;Hoe is moeder toch wel? Toe, ga haar en Floor
hier halen!&rdquo;</p>

<p>&bdquo;Ja, dat zal ik doen, als jij je nu maar rustig
houdt. Denk er aan, dat je ziek bent,&rdquo; plaagt Max
heengaande om aan m'n wensch gehoor te geven.</p>

<p>Eef en Herman terug!! Ik zou zóó wel uit m'n
bed willen vliegen, maar ik doe 't niet en ga stil
liggen met m'n armen onder 't hoofd, tot moeder
en Floor komen.</p>

<p>Floor ziet rood van opwinding, moeder huilt en
lacht tegelijk.</p>

<p>&bdquo;Kinderen, kinderen, dat ik dáár heelemaal niets
van gemerkt heb! O, als vader dit had mogen
beleven....&rdquo;</p>

<p>'n Half uur later kwam Flip met Bé en Aad
aanzetten. Flip had 'n flesch Champagne onder den
arm, en op mijn slaapkamer, die er toch al zoo feestelijk
uitzag met al die bloemen, werd gedronken
op 't heuglijke feit, de eerste werkelijke vreugde
sinds vaders dood.</p>

<hr class="chend" />

<p><span class="pagenum" title="152">&nbsp;</span><a id="p_152"></a></p>

<h2><a id="HOOFDSTUK_VIII">HOOFDSTUK VIII.</a></h2>

<hr class="chbegin" />

<p>Sintniklaas is gelukkig achter den rug.</p>

<p>We hebben 't natuurlijk niet gevierd; we deden
er toch niet veel meer aan de laatste jaren.
Alleen voor de kinderen, die hun schoentjes kwamen
zetten, hadden we 'n paar verrassingen.</p>

<p>Ik ben weer heelemaal beter en sinds 'n paar
weken in m'n oude doen. Ik kan weer tegen de
dagelijksche vermoeienissen en mag uit door alle
weer en wind. Toch let moeder er streng op,
dat ik geregeld m'n melk drink en 's middags
rust, hoewel ik met 't laatste nogal 't handje
licht, omdat ik 't heusch overdreven vind. Ik voel
me krachtig en opgewekt en ben blij, dat ik wat
van m'n abnormale dikte ga verliezen, al zag ik
er toch niet zóó vetgemest uit, als Max en Flip
me voorspelden, dat ik wezen zou als ik weer
eenmaal opkwam. 't Verheugt me wel, want
zwaarlijvigheid vind ik zeer onaesthetisch.</p>

<p>We zijn druk bezig alles voor de komst van
Eef en Herman en 't kleintje in orde te maken.
Aan 't eind van de volgende week zullen ze hier
<span class="pagenum" title="153">&nbsp;</span><a id="p_153"></a>zijn. Ze komen van Genua af over land, om de
reis zooveel mogelijk te bekorten. Half Januari
pas moet Herman te Amsterdam in functie treden,
waar Max en Floor al 'n bovenhuisje voor hen
gehuurd hebben; maar vooreerst nemen ze hier
hun intrek, in 't oude lieve huis, waar ze zoo
naar verlangen, zooals Eef schrijft. Nu, aan ruimte
hebben we geen gebrek!</p>

<p>Mijn vroegere slaapkamer, die ze indertijd met
Bé deelde, wordt de hunne en vaders studeerkamer
zijn we voor Herman aan 't inrichten. 't
Is zoo'n prettig werk en moeder en ik zijn onvermoeid.</p>

<p>Op de slaapkamer heb ik enkele dingen uit
Eefs jongemeisjestijd bijeengebracht, waar ik weet
dat ze aan gehecht is.</p>

<p>Haar oude toilettafel, die op de logeerkamer
stond, den schommelstoel, waar ze altijd in zat
te lezen en 't daarbij behoorende verschoten groen-damasten
kussen, dat ik menigmaal met 'n stoeipartij
naar m'n hoofd kreeg, benevens 'n klein
houten klokje, dat vader eens voor haar meebracht
uit Bern en dat geen mensch meer aan
den gang kan krijgen. Al deze oude dingen, waar
zij stellig zwak op heeft, heb ik er heen gesleept
en boven 't afgedankte bedje van Loekie, dat
Floor voor Eefje heeft laten brengen, heb ik zelfs
<span class="pagenum" title="154">&nbsp;</span><a id="p_154"></a>'n verbleekte plaat gehangen uit 'n oud <span xml:lang="en">Christmas-number</span>
van &bdquo;<span xml:lang="en">the London News</span>&rdquo;; die hing er
vroeger ook.</p>

<p>Beneden in de huiskamer staat de wieg al
klaar, ook 'n oude van Loekie, door Floor keurig
opnieuw bekleed met lichtblauw satinet, en
Liesje en Bobbie zijn in de gulheid huns harten
'n pop en 'n houten paardje voor 't kleine
nichtje komen brengen en dwongen Loekie,
die niets van de situatie begrijpt, 'n gekleurd
elastieken balletje, waar hij zelf zoo aan verknocht
is, af te staan &bdquo;voor 't kindje van tante Eef.&rdquo;</p>

<p>'t Was om medelijden mee te krijgen, zoo'n
bedroefd snuitje als hij zette, maar Floor vond 't
wel goed, dat haar jongste zoon ook iets offerde,
want Loekie is zeer van den behoudenden kant
en weet zoo klein als hij is, 't altijd wel zóó te
draaien, dat hij z'n eigen ikje nooit te kort doet.</p>

<p>Liesje is sinds September met nog 'n paar andere
kleintjes van haar leeftijd aan 't fröbelen, en de
juffrouw, die hun les geeft, is versteld over haar
vlug begrip en haar snelle vorderingen in 't lezen
en schrijven.</p>

<p>&bdquo;Als ik zes jaar ben in April, wil ik alléén
't boek van &bdquo;Ot en Sien&rdquo; lezen,&rdquo; zegt ze vastbesloten
en als 't zoo doorgaat zal ze tegen dien
tijd wel zoo ver zijn. Thuis en op straat, overal
<span class="pagenum" title="155">&nbsp;</span><a id="p_155"></a>waar ze maar kans ziet, staat ze te spellen en
zich te oefenen. Max vindt dien ijver maar half
goed. Hij is bang, dat ze haar kleine bolletje te
veel zal inspannen en begint haar dadelijk af te
leiden en wilde spelletjes met haar te doen, als
hij haar bezig ziet met lezen of schrijven.</p>

<p>Laatst&mdash;Maartje was met 'n doode muis van
den zolder komen aandragen&mdash;kwam Liesje
naar me toe met haar lei, waarop ze met bibberige
koeienletters had neergeschreven: <i>de muis
is doot</i>.</p>

<p>&bdquo;Niewaar tante, <i>dood</i> schrijf je toch: <i>d&nbsp;oo&nbsp;t</i>,&rdquo;
vroeg ze, terwijl ze me vol trots het geschrevene
aanwees.</p>

<p>Tot m'n spijt moest ik antwoorden:</p>

<p>&bdquo;Nee, dood is met 'n <i>d</i>. Je zegt immers ook
<i>doode</i> muis!&rdquo; Waarop ze heel ad rem weerlegde:</p>

<p>&bdquo;Welnee, je zegt túúrlijk doo<i>ie</i> muis!&rdquo;</p>

<p>Floor en ik keken elkaar aan en hadden
moeite ons goed te houden.</p>

<p>De questie, &bdquo;dood&rdquo; schijnt Liesje anders wel erg
bezig te houden tegenwoordig; niet alleen wat
de spelling betreft, want toen moeder en ik verleden
bij Max en Floor theedronken en ik Liesje
naar bed bracht, op vereerend verzoek, vroeg ze,
terwijl ik haar instopte met haar armpjes om
m'n hals:</p>

<p><span class="pagenum" title="156">&nbsp;</span><a id="p_156"></a></p>

<p>&bdquo;Zeg, tante Piep, weet je nou zéker, dat Opa
dood is en nooit meer bij ons terugkomt?&rdquo;</p>

<p>En toen ik knikte, zei ze: &bdquo;Ja, dat is erg
naar, maar alles wat leeft, gaat dood en alles
wat niet leeft gaat kapot!&rdquo;</p>

<p>'t Kwam er uit als 'n orakelspreuk. Ik schrikte
er van en begon maar gauw over de nieuwe
jurk van pop Dora om haar af te leiden.</p>

<p>Beneden verwekte haar gezegde nogal hilariteit
toen ik er mee aankwam.</p>

<p>&bdquo;'t Kind is wijzer dan ze zelf weet. Ze snapt
de beteekenis van 'r eigen woorden niet,&rdquo; hield
Floor vol, maar Max schudde 't hoofd over z'n
vroeg-wijze dochter.</p>

<p>&bdquo;Als ze niet af en toe flink stout was, zou
ik me werkelijk ongerust maken,&rdquo; zei hij.</p>

<p>Maar daar is heusch geen reden voor, want
't kind ziet er zoo heerlijk gezond uit en is zooveel
steviger geworden dezen zomer in Domburg,
evenals de beide jongens. Ik ben erg benieuwd
wat Eef en Herman van hen zeggen zullen.</p>

<p>Liesje was indertijd 'n groote lieveling van
Herman en Eef sjouwde altijd met Bobbie, die
nauwelijks loopen kon, toen Herman wegging.
Loekie heeft hij niet meer gekend. Toen Eef
trouwde, was Floors jongste pas enkele maanden
oud.</p>

<p><span class="pagenum" title="157">&nbsp;</span><a id="p_157"></a></p>

<p>'t Wordt zoo langzamerhand 'n gezellig troepje,
maar m'n tante-lijke plichten gaan er ook te
zwaarder om wegen! Als in Maart Bé's kindje
er bij komt, heeft moeder al vijf klein-kinderen!</p>

<p>In 'n ijverige bui heb ik 't schortje, dat ik
ruim drie jaar geleden voor Loekie begon, voor
den dag gehaald en werk er nu geregeld aan,
want ik heb me vast voorgenomen, dat 't eerste
van der Marckje er mee prijken zal!</p>

<p>Bé vraagt telkens: &bdquo;Hoe staat 't met je gewrocht?&rdquo;
en is er lang niet zoo dankbaar voor
als ik vind, dat me toekomt. 't Is 'n barbaarsch
werk, al die schulpjes en gaatjes! 't Is
waar, dat de eerste <span xml:lang="fr">fraicheur</span> er in den loop der
tijden, wat is afgeraakt, maar als 't eenmaal
klaar is en helder gewasschen, zal 't er wat
aardig uitzien.</p>

<p>Mevrouw van Slooten, die er me aan zag <ins class="corr" id="corr29" title="Bron: borburen">borduren</ins>,
vroeg tenminste, of Bé niet erg in haar
schik zou zijn met dat &bdquo;beeldige schortje!&rdquo;</p>

<p>Ze begreep niet, dat ik daar geduld voor had
en er nog tijd voor overhield bij al 't werk, dat
<span xml:lang="fr">monsieur Durand</span> me opgeeft, want m'n Fransche
lessen zijn in vollen gang.</p>

<p>Iederen Dinsdagmorgen ga ik er heen, en nu ik
aan hem begin te wennen, vind ik wel, dat hij
prettig les geeft. Ik voelde me de laatste keeren
<span class="pagenum" title="158">&nbsp;</span><a id="p_158"></a>volkomen op m'n gemak en vind hem iets minder
schoolvosserig sinds ik gemerkt heb, hoe aandoenlijk
lief hij is voor z'n ziekelijke vrouw en
Juliette, z'n kleine, bleeke dochtertje, waar hij
zoo vreeselijk trotsch op is.</p>

<p>Als ik naar haar vraag, komt <span xml:lang="fr">monsieur Durand</span>
heelemaal uit de plooi, maar 't kind zelf blijft
nog even schuchter voor me, mompelt 'n bijna
onverstaanbaar &bdquo;<span xml:lang="fr">bonjour</span>&rdquo;, terwijl ze me 'n trillend
handje reikt en hòlt weg.</p>

<p>Toch, hoe ik m'n best ook doe om me iederen
morgen, als ik zit te werken geheel bij m'n <span xml:lang="fr">grammaire</span>
en thema's te bepalen, tóch betrap ik er
mezelf aanhoudend op, dat ik er overheen zit te
droomen. Vooral de laatste week heb ik schandelijk
weinig uitgevoerd. Aldoor moet ik aan
andere dingen denken: aan het weerzien van Eef
en Herman en aan kleine Eefje, die er op haar
portretje al zoo wijs uitziet, en <span xml:lang="en">last not least....</span>
aan Huib, die den 23sten thuiskomt, als Eef en
Herman hier al wat op dreef zullen zijn.</p>

<p>Aan Huib denk ik 't meest. Eigenlijk denk
ik den heelen dag aan hem. Zou hij ook aan
mij denken.... naar me verlangen? O, ik geloof
't wel! Z'n laatste brief was zoo hartelijk
en bezorgd. Hij heeft zóó over me in angst gezeten!</p>

<p><span class="pagenum" title="159">&nbsp;</span><a id="p_159"></a></p>

<p>&bdquo;Wees nu niet zoo onverstandig om te veel
van je krachten te gaan vergen, als je zuster en
zwager komen. Ik vind 't natuurlijk heel prettig
voor jullie, maar denk er toch om, dat je pas ziek
geweest bent en neem niet te veel hooi op je vork!
Als 't je naderhand opbreekt, lever je je familie
'n leelijk koopje, in plaats van te helpen.</p>

<p>Op mijn schrijftafel staat je Parijsche lijstje met
die kiek van je als bruidsmeisje. Als je niet zorgt,
dat je bij mijn thuiskomst weer net zulke dikke
wangen hebt als dáár, krijg je 't cadeautje niet,
dat ik voor jou meebreng uit Hamburg, hoor
meisje!&rdquo;</p>

<p>Hoe dikwijls ik die regels heb overgelezen zou
ik niet kunnen zeggen.... Dat is toch méér dan
vriendschap.... O, ik hoop zoo vurig, dat 't met
Kerstmis tusschen ons in orde zal komen.</p>

<p>Mevrouw van Slooten heeft moeder, Flip en
mij en Eef en Herman met 't kleintje te dineeren
gevraagd voor den eersten Kerstdag, heel intiem,
en ik verheug er mij zóó op!</p>

<p>De van Slootens zijn zoo aardig voor ons; zulke
hartelijke buren zullen we wel nooit meer krijgen.
Bernard kwam vanavond nog, uit naam van z'n
moeder, 'n tafelstoel brengen voor Eefje, als we
dien gebruiken konden. Het was zoo'n practisch
model, al was hij niet fraai, maar ze hadden er
<span class="pagenum" title="160">&nbsp;</span><a id="p_160"></a>ook alle drie ingezeten en bedaarde jongetjes
waren ze niet geweest, getuigen de vele krassen!</p>

<p>Bernard bleef 'n beetje praten en onwillekeurig
begonnen we dingen van vroeger op te halen:</p>

<p>Onze pic-nics in de dakgoot, de geheimzinnige
verkleedpartijen en de groene-zeep-glijbaantjes,
die we op zolder maakten en dien keer, dat we
gerookt hadden, drie sigaretten met ons vieren!
Toen we, bij gebrek aan verderen voorraad, opgerolde
vloeitjes en stelen van narcissen tot sigaretten
trachtten te promoveeren en 'n gat schroeiden in
de splinternieuwe gordijnen van de logeerkamer,
waar we ons verstopt hadden! Jongens, wat 'n
pret hadden we toch, en dan die griezelige verhalen
en spookgeschiedenissen, waarmee we elkaar
zóó wisten op te beuren, dat we op 't laatst rillend
en bevend met fluisterstemmen begonnen te spreken
en bijna niet naar bed durfden!</p>

<p>Moeder genoot van die herinneringen.</p>

<p>&bdquo;Ja, dat was 'n gelukkige tijd toen jullie klein
waren!&rdquo;</p>

<p>&bdquo;Weet je nog wel, Lizzy, dat je eens huilend
naar huis liep, omdat Léo je had wijsgemaakt,
dat ouwe Trui &bdquo;verborgen bokspooten&rdquo; had?&rdquo;
vroeg Bernard.</p>

<p>Ik schaterde 't uit. Ja, ik wist 't nog heel goed.
Léo kon me 't best bang maken. Die las op zeer
<span class="pagenum" title="161">&nbsp;</span><a id="p_161"></a>jeugdigen leeftijd boeken als &bdquo;Gösta Berling&rdquo; die
z'n fantazie zóó aanwakkerden, dat 't hem niets
geen moeite kostte, de meest zonderlinge en angstwekkende
histories te vertellen met 'n welsprekendheid,
die ons&mdash;en mij vooral&mdash;deden ijzen en
kippenvel aanjoegen.</p>

<p>Op 't laatst kwam 't gesprek nog even op Huib.
Hij had geschreven, dat hij toch zóó naar huis
verlangde! Den avond van den 23sten komt hij
heel laat aan. Ik bloosde tot achter m'n ooren,
maar Bernard merkte 't gelukkig niet, want ik
keerde me om en begon gauw in den haard te
poken, die op 't punt was uit te gaan. Moeder
zag 't wel!....</p>

<p>Toen Bernard weg was, bleven we nog 'n poosje
zitten. Ik bladerde wat in 'n nummer van de
&bdquo;<span xml:lang="fr">Illustration</span>&rdquo; uit de portefeuille van 't leesgezelschap.....</p>

<p>&bdquo;Kindje,&rdquo; zei Moeder ineens, haar hand op
de mijne leggend, &bdquo;ben je blij dat Huib al zoo
gauw komt? Verlang je naar 'm?&rdquo;</p>

<p>En ze zag me zóó innig aan, dat ik voor 't eerst
ronduit bekende:</p>

<p>&bdquo;Ja, o ja, ik verlang vreeselijk naar Huib.&rdquo;</p>

<p>&bdquo;Sinds hij weg is, of hou je al lang van 'm?&rdquo;</p>

<p>&bdquo;O, al lang. Al zóó lang. Ik weet niet eens wanneer
't begonnen is. Ik geloof, dat ik altijd van 'm
<span class="pagenum" title="162">&nbsp;</span><a id="p_162"></a>gehouden heb. Niet zooals nú. Niet zóó veel maar
toch....&rdquo;</p>

<p>&bdquo;Dat dacht ik wel. Ik heb al lang vermoed, dat
je van hem hieldt. Als hij nu ook maar zooveel
van jou houdt, lief kind! Toe, laten we er samen
over praten! Floor, Eef, Bé, allemaal hebben ze
't eerst bij mij hun hart uitgestort. Alleen 't Piepkuikentje
heeft tot nog toe gezwegen. Denk je, dat
Moeder te oud is om zoo iets met je mee te voelen?&rdquo;</p>

<p>&bdquo;Nee, nee, hoe kunt u dát denken, moesje! O
zeg toch niet zulke vrééselijke dingen,&rdquo; snikte ik.
&bdquo;Ik wil u zóó graag álles vertellen, maar ik kòn
er niet eerder toe komen. O, als u eens wist wat
ik al heb doorgemaakt!&rdquo;.... en toen bij den doovenden
haard met mijn hand in de hare, heb ik
moeder alles eerlijk opgebiecht.</p>

<p>Mijn jaloezie op Annie Westenbergh, mijn blijdschap
toen ik wist, dat 't heelemaal ten onrechte
was en mijn schaamte over die leelijke gevoelens..
Niets verzweeg ik haar en moeder luisterde, heel
haar lieve gezicht één belangstelling en meeleven
in 't geen mij zoo ter harte ging.</p>

<p>'t Was bij éénen toen we eindelijk naar boven
gingen, maar ik voelde me onuitsprekelijk verlicht.</p>

<p>Moeder houdt zooveel van Huib! Ze houdt van
alle jongens van Slooten, maar van Huib 't meest,
omdat hij zoo eerlijk en eenvoudig is. Vader mocht
<span class="pagenum" title="163">&nbsp;</span><a id="p_163"></a>hem ook heel graag en moeder geloofde evenmin
als ik, dat Huib me zoo hartelijk schrijven
zou, als hij niet echt om me gaf, maar raadde
me toch in m'n eigen belang aan, me niet al
te veel illusies te maken. Zoo'n vriendschap uit
de kinderjaren werd meestal op den duur wel
iets anders, groeide heel dikwijls uit tot 'n mooier,
dieper gevoel. Bij vader en haar was 't ook zoo
gegaan....</p>

<p>Maar wij waren nog zoo jong! Vier-en-twintig
en negentien! Huib was wel ernstig en
nogal geposeerd voor z'n jaren, maar misschien
dacht hij er nog niet over me nù al te vragen....</p>

<p>Ik geloof, dat moeder dat alles maar zei uit
voorzichtigheid, maar ze kan natuurlijk gelijk hebben,
al zou ik 't vreeselijk vinden nog langer in
onzekerheid te moeten blijven.</p>

<p>O, dat ellendige <i>afwachten</i>, dat toch 't eenige
was, wat me overbleef. Dat zag ik zelf duidelijk
in! Maar wat zou er tegen zijn, als we 'n paar
jaar geëngageerd bleven, net als Bé en Aad?
Dat begon nog veel vroeger! Dát waren nog
kinderen!</p>

<p>We gingen er verder niet op door. 't Gaf niets
of we er al over redeneerden. Moeder noch ik
konden er iets aan doen....</p>

<p>Maar ik nam me vast voor: niemand dan
<span class="pagenum" title="164">&nbsp;</span><a id="p_164"></a>moeder zal iets van de spanning, waarin ik verkeer
bemerken. Daarvoor ben ik te trotsch.</p>

<p>&bdquo;<i xml:lang="de">Ich bin's gewohnt, den Kopf recht hoch zu tragen!</i>&rdquo;
Hoe dikwijls had ik dat Huib zelf niet hooren
aanhalen!</p>

<p>Doch ineens schoot me 'n ander Heine-vers te
binnen!</p>

<div class="poem">
  <div class="stanza" xml:lang="de">
    <div class="i0">Sie liebten sich Beide, doch Keiner<br /></div>
    <div class="i0">Wollt'es dem Andern gestehn;<br /></div>
    <div class="i0">Sie sahen sich an so feindlich<br /></div>
    <div class="i0">Und wollten vor Liebe vergehn....<br /></div>
  </div>
</div>

<p>Toen moest ik even lachen. <i>Vijandig</i> hadden
we elkaar toch nog nooit aangezien!</p>

<p>En dan die laatste brief! Neen, ik hoopte hartelijk
en durfde ook wel de veronderstelling wagen,
dat 't met ons beter zal afloopen, dan met die
twee rampzalige gelieven, waarvan 't versje verder
vermeldt:</p>

<div class="poem">
  <div class="stanza" xml:lang="de">
    <div class="i0">Sie trennten sich endlich und sahn sich<br /></div>
    <div class="i0">Nur noch zuweilen im Traum;<br /></div>
    <div class="i0">Sie waren schon längst gestorben<br /></div>
    <div class="i0">Und wuszten es selber kaum.<br /></div>
  </div>
</div>

<p>Bij mezelf herhaalde ik deze regels en lag nog
lang in 't donker te staren, terwijl moeder naast
me al rustig sliep.</p>

<hr class="tb" />

<p>Ze zijn er, Eef en Herman en kleine Eefje!</p>

<p><span class="pagenum" title="165">&nbsp;</span><a id="p_165"></a></p>

<p>Al 'n heele week!</p>

<p>We zijn weer aan elkaar gewend en kunnen nu
rustig van elkanders bijzijn genieten. O, die heerlijke
avonden, als alle zusters en zwagers mee in
den kring om den haard zitten; moeder tusschen
Eef en Herman in!</p>

<p>Dan praten we over &bdquo;den goeden ouden tijd&rdquo;
en over vader, dien we zóó missen. Wat zouden
we er niet voor geven als hij dit nog beleefd had....</p>

<p>Maar ondanks die ééne ledige plaats is er groote
blijdschap om den terugkeer van &bdquo;onze Indianen&rdquo;
zooals Flip zegt.</p>

<p>Nooit zal ik vergeten dat oogenblik van aankomst!</p>

<p>Alleen Max ging hen van den trein halen, die
's avonds tegen negenen uit Parijs hier aankwam.</p>

<p>Moeder was zichzelf niet van zenuwachtigheid
en draafde met Floor en Bé maar af en aan om de
tafel in de huiskamer, waar 'n souper was klaargezet,
waaraan op 't laatste oogenblik nog van alles
bleek te ontbreken. Flip en Aad stonden den wijn
te ontkurken en ik gilde net uit de keuken:</p>

<p>&bdquo;O, de pasteitjes zullen verbranden. Help toch!&rdquo;
toen we wielen over 't grint hoorden aanratelen
en na 'n harden belruk Eef, voordat 't rijtuig nog
goed en wel stilstond, de gang instormde en snikkend
moeder om den hals viel.</p>

<p><span class="pagenum" title="166">&nbsp;</span><a id="p_166"></a></p>

<p>Herman met 't slapende kindje op den arm
volgde, en niet voor 't kleintje wakker werd en
begon te huilen, kwamen we eenigszins tot ons zelf.</p>

<p>De schok van 't weerzien greep ons bijna net
zoo hevig aan, als 't oogenblik van afscheid; maar
't afscheid was 't begin van 'n groot verdriet, en
't weerzien 'n vreugde, zóó groot, als we zonder
vader maar bij mogelijkheid voelen konden.</p>

<p>&bdquo;Ik kan niet zeggen hoe zalig 't is om weer
thuis te zijn! Ik kán 't niet op!&rdquo; riep Eef maar,
nu den een dan den ander omhelzend, terwijl moeder
Eefje op schoot hield, en Herman de kamers
rondliep en er zich over verheugde, dat alles er
nog bijna eender uitzag als in den tijd van hun
verloving.</p>

<p>&bdquo;Vrouwtje, kijk toch 's, daar staat warempel op
't buffet dat groene gemberpotje met van diezelfde
gele chrysanthen er in, als op den middag dat ik je
officieel kwam vragen!&rdquo;</p>

<p>&bdquo;Ja! O, ik zie 't je nog omgooien in je agitatie
toen ik binnenkwam! Al 't water liep in je manchet,&rdquo;
lachte Eef en toen tot ons: &bdquo;hebben jullie
't daar expres neergezet of is 't toeval?&rdquo;</p>

<p>&bdquo;Nee, geen toeval. Ik deed 't,&rdquo; glimlachte moeder,
&bdquo;en bij deze doe ik 't jullie cadeau. Ik had niet
gedacht, dat je 't zóó gauw zoudt opmerken, maar
dat jullie er zwak op zoudt hebben, dát wist ik wel.&rdquo;</p>

<p><span class="pagenum" title="167">&nbsp;</span><a id="p_167"></a></p>

<p>Eef en Herman aanvaardden het dankbaar en 't
bewuste gemberpotje prijkt nu op Herman's kamer
en krijgt natuurlijk 'n eereplaats in hun Amsterdamsche
huisje.</p>

<p>Herman ziet er tamelijk gezond uit en beweert
door de zeereis heelemaal te zijn opgeknapt. De
dokter zegt dan ook, dat hij van z'n malaria zoo
goed als genezen is en wel gauw zal zijn aangesterkt.</p>

<p>Eef is 't meest veranderd. Haar frissche wangen
zijn bleek en mager geworden; ook is ze stiller
dan vroeger, maar af en toe komt de oude
Eef toch weer boven! Dan schitteren haar oogen
van plaaglust en verkondigt ze de malste dingen.</p>

<p>&bdquo;En wat zeggen jullie nou van m'n botergele
dochter; zij kan niet helpen, dat ze geen roze
wangetjes heeft, zooals Hollandsche kindertjes,
maar heeft ze geen lief snoetje? Ze is wat minnetjes
hè, voor 'r tien maandjes, maar dat zal wel
bijkomen hier. Vooruit, ga maar naar oom Flip,&rdquo;
en dan wordt Eefje aan Flip overgedaan, die
veel doodelijker is van dit kleine, bleeke kindje,
dan hij ooit van een van Floors kinderen was.
Telkens haalt hij 't stilletjes uit de wieg, tot verontwaardiging
van groote Eef.</p>

<p>'t Is ook 'n dotje ondanks haar &bdquo;botergele&rdquo; gezichtje.
Ze heeft groote, bruine oogen, net als haar
vader, en zacht, goudblond haar, dat aan de tipjes,
<span class="pagenum" title="168">&nbsp;</span><a id="p_168"></a>gaat krullen en zoo aandoenlijk zoet is ze! Ze
huilt bijna niet en is in 't geheel niet verlegen
voor al die vreemde menschen, die haar komen
bekijken.</p>

<p>Gelukkig beginnen de bezoeken nu 'n beetje te
luwen. De bel stond niet stil de eerste dagen.</p>

<p>&bdquo;Wat 'n gedoe voor zulke eenvoudige zielen
als wij,&rdquo; zei Herman hoofdschuddend na dien eersten
visite-dag, maar hij vond 't toch wel aardig
net als Eef.</p>

<p>Hij heeft zelf bijna geen familie hier in Holland.
Zijn ouders zijn al jaren dood en van zijn
twee broers is er een in Transvaal en de ander in
Amerika. 't Gezellige van 'n grooten familiekring
heeft hij eigenlijk nooit gekend, dus stelt hij 't
zijn hier in huis zeer op prijs, en hoewel hij ons
maar enkele maanden gekend heeft vóór z'n vertrek
naar Indië, voelen we ons allen even goed
met hem op dreef.</p>

<p>De kinderen van Floor zijn dol op &bdquo;oom Her,&rdquo;
die zoo leuk vertellen kan. Ze zijn niet van hem
af te slaan, nu hij 'n poppenhuis voor hen getimmerd
heeft, dat zóó groot is, dat ze er alle drie
tegelijk mee spelen kunnen!</p>

<p>Eefje is met gejuich in hun kringetje opgenomen
en Liesje moedert zóó handig over 't kleine ding,
als 't zoet tusschen hen in op den grond zit te
<span class="pagenum" title="169">&nbsp;</span><a id="p_169"></a>spelen, dat Eef beweert heusch geen kindermeid
noodig te hebben, als Liesje er bij is.</p>

<p>&bdquo;Als ik in Amsterdam op orde ben, moet je maar
bij tante Eef komen logeeren. Dan gaan we samen
naar Artis. Wil je dat wel,&rdquo; vroeg Eef haar eens,
maar Liesje ontweek heel handig:</p>

<p>&bdquo;'k Zal nog 's zien. Zie je, ik denk niet, dat Paats
en Moekie goed zullen vinden, dat ik niet na' de
les ga, want dat kan dan tuurlijk niet en dan
komen de andere kinderen me vóór,&rdquo; en toen keek
ze met 'n schuin oogje naar haar moeder.</p>

<p>Eefje is heel lief, maar om Paats en Moekie
in den steek te laten, daar heeft Liesje geen lust in!</p>

<p>Bobbie, goedzak als hij is, komt met al z'n speelgoed
aangesjouwd en zelfs den olifant-op-wieltjes
zou hij aan Eefje afstaan.</p>

<p>Laatst had hij in 'n kleverig papiertje twee
flikjes bewaard, die hij Eef kwam overhandigen
met de boodschap: &bdquo;Voor Eefje as ze zoet geslaapt
heeft!&rdquo;</p>

<p>Loekie vond 't eerst niet goed; dat er zooveel
notitie van Eefje genomen werd, en als ze eens
huilde, zette hij van den weeromstuit ook 'n keel op.</p>

<p>Nu is hij er overheen; alleen komt hij af en toe
naar de groote menschen gedribbeld om met 'n
smeekend stemmetje te vragen: <ins class="corr" id="corr30" title="Niet in Bron.">&bdquo;</ins>Loetie is toch
oot wel lief?&rdquo;</p>

<p><span class="pagenum" title="170">&nbsp;</span><a id="p_170"></a></p>

<p>En als hij dan even aangehaald wordt, is hij
tevreden.</p>

<p>Eef en Herman zijn druk bezig aankoopen voor
hun huishoudentje te doen en al 'n paar maal op
en neer naar Amsterdam geweest, waar Herman
telkens zijn moet met 't oog op z'n nieuwe betrekking.</p>

<p>'t Is maar goed, dat <span xml:lang="fr">monsieur Durand</span> tot vijf
Januari vacantie houdt, want kleine Eef neemt
vooral door dit reizen en trekken zóóveel van m'n
tijd in beslag, dat ik tot werken niet veel gelegenheid
zou hebben, als m'n lessen geregeld doorgingen
en dan zou ik er nu m'n hoofd in 't geheel
niet bij kunnen houden, want.... Huib is terug!
Gisteren avond kwam hij thuis en ik heb hem vanmorgen
gezien en gesproken, al was 't maar heel
even!</p>

<p>Ik liep in den tuin, met Eefje goed ingepakt
op m'n arm. Er scheen net 'n bleek zonnetje en
ik had er zoo'n voorgevoel van, dat Huib me wel
zien zou, als ik er op en neer liep. Ik deed 't
dus eigenlijk met opzet, maar toch schrikte ik,
toen ik hem voor 't raam van z'n kamer zag staan
en hij tegen me begon te wuiven.</p>

<p>Ik wuifde, zoo goed en zoo kwaad als 't ging
terug met 'n slip van den wollen doek, waarin
Eefje gepakt zat, en toen schoof hij 't raam op en riep:</p>

<p><span class="pagenum" title="171">&nbsp;</span><a id="p_171"></a></p>

<p>&bdquo;<span xml:lang="fr">Bonjour</span>, Lizzy, hoe gaat 't? Wacht even, dan
kom ik beneden! Dan maken we vast 'n praatje
over 't hekje.&rdquo;</p>

<p>&bdquo;Goed, dan kan je meteen Eefs kind bewonderen,&rdquo;
riep ik terug, en in minder dan geen tijd
stonden we van aangezicht tot aangezicht en had
de kennismaking plaats tusschen Huib en Eefje,
die vriendelijk tegen hem kraaide en 'n handje
gaf, één van haar laatste kunstjes.</p>

<p>&bdquo;'t Beviel je daarginds uitstekend hè, tenminste
zoo naar je brieven te oordeelen,&rdquo; zei ik, Eefje
op m'n anderen arm overnemend.</p>

<p>&bdquo;O ja; Hamburg is 'n pracht-stad en ik heb er
enkele goeie vrienden gemaakt, maar toch ben
ik liever thuis op den duur. Zeg, je ziet er welvarend
uit, hoor! Ik kan heusch niet aan je zien,
dat je zoo ziek geweest bent! Ben je nu héélemaal
weer beter?&rdquo;</p>

<p>'t Klonk zoo bezorgd en hij zag me aan op 'n
manier, die m'n hart deed bonsen en 't bloed naar
m'n wangen joeg.</p>

<p>&bdquo;Zóó ziek ben 'k niet geweest. 't Was alleen
wat bloedarmoede en overspanning. 'k Ben al lang
weer in m'n gewone doen,&rdquo; zei ik, me zooveel
mogelijk achter Eefje verschuilend.</p>

<p>&bdquo;Arm kind. Jullie hebt ook zoo'n zware tijd
gehad. Heerlijk, dat je zwager en zuster weer hier
<span class="pagenum" title="172">&nbsp;</span><a id="p_172"></a>zijn en dit kleine, wijze diertje! Toe, geef 'r eens
hier, of gaat ze dan huilen?&rdquo;</p>

<p>&bdquo;'k Denk 't niet. Ze is nogal veel in vreemde
handen. Een, twee, drie, daar gaat ze! Zoo, hou
die wollen doek goed om haar heen, anders krijgt
ze 't koud,&rdquo; en Huib nam Eefje handig van me over.</p>

<p>Ze vond 't blijkbaar 'n heerlijk grapje, want
ze gierde 't uit van pret.</p>

<p>Daar gingen de serre-deuren open, en Eef met
haar oude onstuimigheid kwam naar buiten en
verstoorde ons tête à tête.</p>

<p>&bdquo;Zeg, Huib, wil jij wel 's van m'n dochter afblijven,&rdquo;
riep ze lachend.</p>

<p>&bdquo;O, pardon, mevrouw Roelofs. Hoe gaat 't u?&rdquo;
zei Huib ineens plechtig, <ins class="corr" id="corr31" title="Bron: enz&nbsp;'n">en&nbsp;z'n</ins> gezicht werd purper.
Onbeholpen als 'n verlegen schooljongen, stond hij
daar met Eefje in z'n armen. Ik zag hem nog
nooit zóó verlegen.</p>

<p>Eef en ik schaterden 't uit.</p>

<p>&bdquo;Huib, Huib, dat is te gek! Mevrouw Roelofs!
Noem me alsjeblieft onmiddellijk weer Eef, net
als vroeger, of vind-je dat ik er te oud uitzie?
We verschillen anders als 'k me goed herinner
maar één jaartje!&rdquo;</p>

<p>&bdquo;Dat weet ik wel. Je bent nog precies dezelfde
en ik wil heel graag weer Eef zeggen. Mag ik je
's gauw 'n deftige visite komen maken?&rdquo;</p>

<p><span class="pagenum" title="173">&nbsp;</span><a id="p_173"></a></p>

<p>&bdquo;Dat mag je, als je me nu gauw m'n kind teruggeeft.&rdquo;</p>

<p>&bdquo;Nee, dat gaat eerst mee naar m'n moeder, dan
breng ik 'r straks netjes door de voordeur weer
binnen, of heb je werkelijk liever niet, dat ik 'r
even meeneem?&rdquo;</p>

<p>&bdquo;Wel, ga je gang maar. Ze vindt 't heel geschikt
bij jou,&rdquo; en Huib holde met 't kind, dat 't
uitschaterde van pret, 't huis in, om 't na verloop
van enkele minuten zorgvuldig ingebakerd terug
te brengen.</p>

<p>Eef, totaal onbewust van 't teere punt, dat ze
aanroerde, was erg uit over Huib.</p>

<p>&bdquo;'t Is zoo'n mán geworden, en wat heeft hij 'n
prettig gezicht en wat beweegt hij zich goed! Leuk
trio die drie lange, blonde jongens, maar Huib vind
'k toch 't sympathiekst,&rdquo; zei ze, Eefje die slaperig
werd in de wieg leggend.</p>

<p>Moeder en ik wisselen 'n snellen blik van verstandhouding
en lachten tegen elkaar......</p>

<div class="deco" style="width: 186px;">
 <img src="images/deco.png" width="186" height="32" alt="decoratieve illustratie" />
</div>

<p><span class="pagenum" title="174">&nbsp;</span><a id="p_174"></a></p>

<h2><a id="HOOFDSTUK_IX">HOOFDSTUK IX.</a></h2>

<hr class="chbegin" />

<p>&bdquo;Lizzy, Lizzy, waar blijf je toch! We wachten
al een uur op je,&rdquo; klinkt gedempt Eefs stem onder
aan de trap.</p>

<p>&bdquo;'k Ben er al,&rdquo; roep ik terug, met 'n zwaai 'n
bonten cape-je werpend over m'n nieuwe zwarte
japon, die ik vanmiddag ter eere van 't kerstmaal
bij onze buren, voor 't eerst draag. 'n Muts heb ik
al op; in 'n oogwenk is 't licht uit en ren ik de
trappen af.</p>

<p>&bdquo;Stil, stil, denk aan 't kind. Ze slaapt net,&rdquo;
waarschuwt Eef, want 't kleintje, hoewel meegevraagd,
blijft onder de hoede van ons tweede meisje
thuis, dan zal Eef 't na afloop van 't diner zelf
even komen uitkleeden en naar bed brengen.
Dat is voor alle partijen gemakkelijker en rustiger.</p>

<p>Moeder en Herman staan al in de open voordeur.</p>

<p>&bdquo;Wat ben je weer op je teut! We wisten niet
waar je bleef,&rdquo; zegt Flip, terwijl we achter elkaar
't huis verlaten en 't hekje bij de van Slootens
doorgaan.</p>

<p>&bdquo;M'n haar wou niet goed zitten, en toen heb ik
<span class="pagenum" title="175">&nbsp;</span><a id="p_175"></a>'t nog 's overgedaan,&rdquo; zeg ik, voelend, dat ik toch
iets tot m'n verdediging moet aanvoeren, want ik
heb geruimen tijd boven doorgebracht, al kon ik
ditmaal aan m'n toilet al heel weinig tijd en zorg
besteden.</p>

<p>Voor niets ter wereld zou ik willen bekennen
wat de werkelijke reden van m'n laat-zijn is! Zelfs
moeder zou me uitlachen, en eigenlijk begrijp ik
zelf niet, hoe ik zoo dwaas kwam, maar voor ik
me ging aankleeden scharrelde ik in m'n linnenkastje,
waar ik uit m'n oude handschoenendoos 'n
ceintuurspeld wou opdiepen, die ik noodig had en
dadelijk vond. In diezelfde doos tusschen allerlei
reliquieën lag echter ook 't kleine zilveren
ringetje, dat ik vroeger van Huib kreeg en ik kon
ineens de verzoeking niet weerstaan 't even
aan te doen. 't Paste net aan m'n pink; 't ging
zelfs nogal stroef, maar ik schoof 't er toch aan
en toen wilde 't er niet meer af......</p>

<p>'k Was wanhopig. Ik kon dat kinderringetje
toch niet aanhouden! Als 't opviel&mdash;en daar was
aan 'n diner heel veel kans op&mdash;zou ik me doodschamen,
want natuurlijk zouden ze 't herkennen.
Ik droeg 't vroeger altijd; heb zelfs nooit 'n anderen
ring bezeten. Ik schold mezelf uit voor eend
en ezel, rukte en trok tot m'n pink vuurrood zag,
hield m'n hand in de hoogte om m'n vinger dunner
<span class="pagenum" title="176">&nbsp;</span><a id="p_176"></a>te krijgen, maar niets baatte en in vertwijfeling
greep ik toen naar de nagelschaar en knipte 't
door......</p>

<p>'t Ging me aan 't hart van &bdquo;<span xml:lang="fr">le cher anneau
d'argent,</span>&rdquo; maar 't was 't eenige wat er op zat.
De tijd drong bovendien. 't Is heusch 'n wonder,
dat ik zoo gauw klaar was met m'n toilet!
Geteut heb ik allerminst! Ik gloei van 't jachten
en ben nog half buiten adem van den doorgestanen
schrik en die zonderlinge emotie, als we bij
de van Slootens op de stoep staan.</p>

<p>Herman belt en Flip neuriet van:</p>

<p>&bdquo;Vol verwachting klopt ons hart,&rdquo; geheel onbewust
van 't zeer toepasselijke van dit meer dan
afgezaagde Sinterklaaslied, tenminste wat <i>mijn hart</i>
betreft!</p>

<p>Moeder geeft me ongemerkt 'n hartelijk kneepje
in m'n arm. Zij is de eenige, die vermoedt wat
er in mij omgaat, maar ik houd me taai en knik
haar even gerustellend toe, terwijl we in de vestibule
ons goed afdoen.</p>

<p>Láf vind ik mezelf, om op te zien tegen dit
kerstdiner, waarnaar ik zóó verlangd heb.</p>

<p>Toch tril ik 'n beetje, als we in den salon gelaten
worden, waar de gastheer en gastvrouw met hun
drie zoons bijeen zijn om den helder opvlammenden
haard, waarin groote houtblokken knetteren.</p>

<p><span class="pagenum" title="177">&nbsp;</span><a id="p_177"></a></p>

<p>Hartelijk worden we begroet.</p>

<p>In Huibs blauwe oogen flitst even iets. Ik sla
de mijne neer, terwijl ik hem 'n hand geef, begin
dan gauw 'n gesprek met Leo, die naar Eefje
vraagt.</p>

<p>We zijn nog niet uitgepraat, als de schuifdeuren
geopend worden en we naar tafel gaan.</p>

<p>Meneer van Slooten met moeder, Herman met
mevrouw, Huib.... met Eef en ik met Leo. Flip
en Bernard ook gearmd, besluiten den optocht.</p>

<p>De ronde tafel, waaraan ik al menig klein dinertje
heb meegemaakt&mdash;als er veel menschen
zijn, staat er 'n lange smalle&mdash;prijkt met 'n aardige
en smaakvolle versiering van hulst en mistletoe,
waartusschen kaarsen branden in mooie ouderwetsche
kandelaars van gedreven zilver en verder
in de kamer op 't buffet, den schoorsteen, en boven
de lijsten der schilderijen glanzen de vroolijke
roode hulstbessen en de bescheiden witte van de
mistletoe, die ik bijna nog mooier vind. 't Is 'n
feestelijke aanblik.</p>

<p>&bdquo;Net 'n Engelsch kerstplaatje,&rdquo; zegt Herman,
terwijl we gaan zitten.</p>

<p>&bdquo;Waarom Engelsch? Net zoo goed Hollandsch!&rdquo;
roept Eef.</p>

<p>&bdquo;Weet je nog wel, 'n jaar of drie geleden, toen
je hier een van de kerstdagen voor 't eerst
<span class="pagenum" title="178">&nbsp;</span><a id="p_178"></a>kwam met je aanstaanden man?&rdquo; vraagt mevrouw
haar.</p>

<p>&bdquo;Nou, of ze het nog weten,&rdquo; en meneer van
Slooten wijst veelbeteekenend naar 'n hoekje bij
den schoorsteen, &bdquo;daar <span xml:lang="en">under the mistletoe</span>, hé!
Voor jonge menschen is kerstmis eigenlijk net
zoo geschikt als de <span xml:lang="de">wunderschöne Monat Mai</span>.
Dat heb ik tóen gemerkt,&rdquo; plaagt hij, en Eef en
Herman zien elkaar lachend aan.</p>

<p>Ik verbeeld me, dat Huib, die naast me zit,
kleurt, maar heel zeker weet ik 't niet. Ik kan
hem alleen van terzijde zien en durf hem niet
goed waarnemen, hoewel m'n eigen wangen al
zóó gloeien, dat ik niet bij machte ben er nog
'n kleur overheen te krijgen. 't Is hier ook zoo
warm!</p>

<p>&bdquo;Help me onthouden, Lizzy, dat ik je na tafel
't cadeautje geef, dat ik uit Hamburg voor je heb
meegebracht. Je verdient 't, want je ziet er <i>uitstekend</i>
uit,&rdquo; zegt Huib 'n oogenblik later zacht
en er licht iets plagends in z'n oogen.</p>

<p>&bdquo;Graag, hoor. 'k Ben erg benieuwd,&rdquo; antwoord
ik zoo gewoon mogelijk, &bdquo;want ik ben overtuigd
dat mijn uitzicht meer dan welvarend is.&rdquo;</p>

<p>Verder zeggen we niet veel tegen elkaar. Af en
toe heeft hij 't eens over Hamburg en vertelt tot
m'n schrik, dat hij er misschien gauw wéér voor
<span class="pagenum" title="179">&nbsp;</span><a id="p_179"></a>'n poosje heen zal moeten, maar 't meest praat
hij met Eef en ik met Leo, die aan m'n anderen kant
zit en erg spraakzaam is en met Bernard, die zich
zeer gewichtig voelt in z'n ambt van voorsnijder
en met bewonderenswaardige handigheid den kalkoen
weet te ontleden, totdat er onverhoeds 'n
stuk van de vork afglijdt en hij zichzelf en 't tafellaken
vol jus spat.</p>

<p>Ik moet onbedaarlijk lachen; ik zou om álles
kunnen gieren, geloof ik, maar dan beheersch ik
me en verschik de tafelversiering wat over de
jusvlekken, terwijl hij met z'n servet de spatten
van z'n jas tracht te verwijderen.</p>

<p>&bdquo;Als ik niet zoo ver van je af zat, zou ik je
net als 'n klein jongetje afvegen, maar nu moet
je jezelf maar redden&rdquo;, plaagt mevrouw van
Slooten haar jongsten zoon, die zich echter niet
veel van 't ongeluk aantrekt, maar mij verzekert,
dat hij zich op me wreken zal, zoo gauw hij in de
gelegenheid is, omdat ik hem zoo heb zitten uitlachen.</p>

<p>En die gelegenheid heeft hij helaas gauw genoeg!
Ik heb namelijk de noodlottige gewoonte om
als ik pantoffels of <ins class="corr" id="corr32" title="Bron: lageschoentjes">lage schoentjes</ins> aan heb, zooals
nu, daar aldoor mee te zitten balanceeren. Vooral
als ze wat wijd zijn, kan ik niet nalaten er af en
toe eens in en uit te wippen en ook nu, terwijl
<span class="pagenum" title="180">&nbsp;</span><a id="p_180"></a>meneer van Slooten me iets heel ingewikkelds
over vliegmachines zit uit te leggen, betrap ik
m'n voeten op 't spelletje, dat ze weer onder tafel
aan 't spelen zijn. Net als onze gastheer heeft
uitverteld, er even 'n algemeene pauze ontstaat
en Léo zeer origineel opmerkt:</p>

<p>&bdquo;Daar gaat 'n dominé voorbij&rdquo;, glijdt met 'n
plof m'n linkerschoen tegen den tafelpoot!</p>

<p>Iedereen begrijpt wat er gebeurt. Moeder kijkt
me afkeurend aan en ik wil 't dierbaar pand
juist behendig met de punt van m'n voet
weer oppikken, als Bernard zich bukt en onder
algemeen gelach met mijn schoen opduikt.</p>

<p>&bdquo;Mooi zoo, Lizzy, die mag ik zeker wel als
<span xml:lang="fr">doux souvenir</span> aan dit onvergetelijke kerstmaal
bewaren! Och, och, wat 'n lieve voetjes heeft
dat buurmeisje van ons,&rdquo; en hij bekijkt den
schoen, die volstrekt niet klein is, aan alle
kanten. Ik schaam me diep. Huib en Leo naast me
schudden.</p>

<p>&bdquo;Geef hier. Toe, geef nou hier,&rdquo; smeek ik, maar
Bernard is er niet toe te bewegen en gaat er op
zitten, zoo gauw de meid met de brandende plum-pudding
binnenkomt. Leentje heeft 't toch gezien
of begrepen; er speelt tenminste 'n lacherig trekje
om haar mond. Onuitstaanbaar vind ik 't, maar
<ins class="corr" id="corr33" title="Bron: k">'k</ins> zal net doen of 't me niet schelen kan, er
<span class="pagenum" title="181">&nbsp;</span><a id="p_181"></a>niet meer om vragen en m'n dwaas figuur zooveel
mogelijk zien te redden door druk te praten,
en ik begin op mijn beurt tegen meneer van
Slooten, die 'n groot kunstliefhebber is, over 'n
schilderijententoonstelling hier in de stad, waar
ik met Flip en Emmy van der Marck geweest
ben. Meneer van Slooten heeft medelijden met
m'n hachelijken toestand en helpt me heel goedig
door oplettend te luisteren en me dan eenige
bizonderheden te vertellen van 'n schilder, dien
hij persoonlijk kent en die ook 'n paar schilderijen
heeft ingezonden, waarvan er een verkocht is.
't Kan me niets schelen, maar ik veins zoo'n levendige
belangstelling in dien mij gansch onbekenden
man, dat Bernard er heelemaal de dupe van is
en me na tafel, als ik me op één schoen en één
kous naar den salon begeven wil, waar we de
koffie zullen gebruiken met 'n: &bdquo;Nou zou je 'n
zeker iets nog hier laten liggen,&rdquo; mij mijn eigendom
met 'n diepe buiging aanbiedt, en ik me dus weer
&bdquo;fatsoenlijk gelaarsd en gespoord&rdquo;, zooals Herman
opmerkt, bewegen kan.</p>

<p>Eef vraagt verlof om 't kleintje te gaan helpen
en verdwijnt van 't tooneel. De heeren, plotseling
in de politiek verdiept, staan allen bij elkander, behalve
Huib, die met z'n kopje in de hand naast
me komt staan.</p>

<p><span class="pagenum" title="182">&nbsp;</span><a id="p_182"></a></p>

<p>&bdquo;Wil jij geen koffie?&rdquo; en hij ziet me zoo innig
aan, alsof hij iets heel bizonders vroeg.</p>

<p>&bdquo;Nee,&rdquo; zeg ik zacht. Ik zou niets meer naar
binnen kunnen krijgen, nu ik voel, dat 't oogenblik,
waarnaar ik zóó verlangd heb, genaderd is.</p>

<p>Hij zegt niets, staat stil naast m'n stoel in z'n
kopje te roeren, zet 't dan afgetrokken neer, zonder
't uit te drinken, maar als zijn vader de
heeren verzoekt mee te gaan rooken, legt Huib
vastberaden z'n hand op de leuning.</p>

<p>&bdquo;Ga je nu even mee naar m'n kamer? Dan
zal ik je 't presentje uit Hamburg geven!&rdquo;</p>

<p>&bdquo;Ja goed,&rdquo; zeg ik opstaande en hem volgend,
bevend op m'n beenen, terwijl moeder en mevrouw
van Slooten alleen bij den zacht knetterenden
haard achterblijven.</p>

<p>Ik kijk niet om, maar ik wéét dat zijn moeder
net zoo goed als de mijne begrijpt, wat er gebeuren
gaat.... Zou Huib 't ook verteld hebben?..</p>

<p>Zwijgend loopen we achter elkaar de trap op
naar zijn kamer, waar 't licht brandt en de
kachel gloeit. 't Is 'n klein, vierkant vertrek,
rood behangen met gordijnen in dezelfde warm-roode
tint. 'n Schrijftafel vol portretten, waaronder
ik dadelijk 't bewuste kiekje in 't Parijsche lijstje
opmerk, en 'n eikenhouten boekenkast zijn er de
voornaamste meubelen. 'n Paar etsen en 'n rekje
<span class="pagenum" title="183">&nbsp;</span><a id="p_183"></a>met oud-blauwe bordjes hangen aan den muur.
Op den schoorsteen staat de kleine wit-marmeren
pendule gejaagd te tikken tusschen twee antieke
tinnen kannen. In één er van is 'n reuzenbos
hulst en mistletoe geschikt.</p>

<p>&bdquo;Dat is in lang niet gebeurd, dat we hier samen
waren, hè Lizzy?&rdquo;</p>

<p>&bdquo;Nee, ik geloof met die gedichten voor Bé's
bruiloft 't laatst. Weet je nog wel dat souper
boven bij ons in den salon, dien avond van de vertooningen?&rdquo;
Ik zie Huib vol aan, volkomen rustig
nu we samen zijn.</p>

<p>&bdquo;Zoo fleurig als alles toen was bij jullie! Wie
had kunnen denken, dat 't zoo gauw veranderen
zou!&rdquo;</p>

<p>&bdquo;Nee, we dachten aan niets dan aan vroolijke
dingen en toch was 't verdriet al zóó dichtbij. Ik
kan me niet begrijpen, dat 't nog maar zoo kort
geleden is! Zoo ontzettend veel als er in die
enkele maanden gebeurd is,&rdquo; en onwillekeurig
ril ik en houd m'n handen dichter bij 't vuur.</p>

<p>&bdquo;Heb je 't koud? Toe, ga even zitten,&rdquo; en hij
schuift 'n lagen, makkelijken stoel bij de kachel,
duwt er me zacht in en gaat dan in z'n boekenkast
scharrelen.</p>

<p>&bdquo;Hier,&rdquo; zegt hij, 'n klein pakje voor me op tafel
leggend, &bdquo;dat had ik je toegedacht. Ik hoop niet,
<span class="pagenum" title="184">&nbsp;</span><a id="p_184"></a>dat je 't kinderachtig vindt, maar ik hou zelf zoo
van de sprookjes van Andersen, dat ik niet kon nalaten
dit Duitsche exemplaartje voor je te koopen!&rdquo;</p>

<p>&bdquo;O Huib, hoe lief van je! Wat ben ik dáár
blij mee,&rdquo; en ik bewonder 't fijne, zeer smaakvol
ingebonden en geïllustreerde boekje, blader er in
met sidderende vingers. &bdquo;Dank je wel hoor,&rdquo; en
ik steek hem m'n hand toe, die hij grijpt in zijn
beide handen en vasthoudt.</p>

<p>Ik zie naar hem op, even maar......</p>

<p>Dan buig ik 't hoofd, kijk strak naar 't boekje
in m'n schoot. Nu is 't gekomen, nu gaat hij 't
zeggen...... Mijn hand trilt in zijn handen.</p>

<p>&bdquo;Lizzy, o als je 's wist, hóe ik naar je verlangd
heb! Hoe ongerust ik over je geweest ben toen
ze me schreven, dat je ziek was! O, ik heb zulke
vreeselijke dagen gehad daar in Hamburg! Zóó
ver van je vandaan! Als moeder niet geschreven
had, dat je werkelijk buiten levensgevaar
was, was ik teruggekomen, zoo zeker als ik hier
voor je sta. En nu <i>wil</i> ik 't weten, vóór ik er
misschien weer heen moet, al is 't dan ook pas
over veertien dagen en voor korter tijd! Toe, zeg
me ronduit Lizzy, geef je om me? Zou je van
mij kunnen houden, zooals ik nu van jou hou?
Toe, zeg 't me!&rdquo;</p>

<p>De sprookjes van Andersen glijden op den
<span class="pagenum" title="185">&nbsp;</span><a id="p_185"></a>grond...... Ik sta op, sla m'n armen om z'n hals
en fluister bevend:</p>

<p>&bdquo;Ja, Huib, ik hou van je.&rdquo;</p>

<hr class="tb" />

<p>Wat er verder gebeurde zou ik niet goed
onder woorden kunnen brengen, om de eenvoudige
reden, dat er voor zóó'n geluk als 't
onze geen woorden bestaan, maar we schrikten
vreeselijk, Huib en ik, toen er geklopt werd en
Leentje dood-nuchter met de boodschap aankwam:
of meneer Huib en de juffrouw toch alsjeblieft beneden
kwamen theedrinken!</p>

<p>Ik stóóf op zij, doch &bdquo;meneer Huib&rdquo; draaide
met groote tegenwoordigheid van geest 't licht
uit en antwoordde:</p>

<p>&bdquo;Goed Leentje, we komen.<ins class="corr" id="corr34" title="Niet in Bron.">&rdquo;</ins> Maar we kwamen nog
niet. Proestend stonden we in 't donker. We konden
haast niet tot bedaren komen. Telkens maakten
we elkaar weer aan den gang.</p>

<p>&bdquo;Schei er nou uit, Huib,&rdquo; smeekte ik, en dan hij
weer:</p>

<p>&bdquo;Lizzy, hou op. Nou moet 't gedaan zijn, of
ik ga Leentje halen,&rdquo; en dan gierden we 't weer
allebei uit.</p>

<p>Toen hoorden we werkelijk voor de tweede maal
iemand de trap opkomen en dat kalmeerde ons
voor goed.</p>

<p><span class="pagenum" title="186">&nbsp;</span><a id="p_186"></a></p>

<p>&bdquo;Kom nu,&rdquo; zei Huib en hand in hand traden
we op 't portaal.</p>

<p>&bdquo;Zoo, zijn jullie daar eindelijk. We begrepen
niet waar jullie bleven,&rdquo; en Léo zag ons even met
bevreemding aan, lachte en liet ons toen passeeren.
We zeiden niets vóór we in den salon terug
waren. Aller blikken werden op ons gevestigd toen
we midden onder de gastkroon staan bleven en
Huib duidelijk, maar toch met trillende stem zei:</p>

<p>&bdquo;Mag ik hier aan alle aanwezigen mijn aanstaande
vrouw voorstellen!&rdquo;</p>

<p>Eén oogenblik was 't doodstil; daarop barstten
de gelukwenschen los en verdrong iedereen zich
om ons. Ik viel lachend en schreiend tegelijk
moeder om den hals, werd toen door meneer en
mevrouw van Slooten meegetrokken naar de andere
kamer onder de mistletoe, waar ieder van z'n
privilege gebruik maakte en ik zoo gekust werd,
dat m'n wangen nog meer gingen gloeien, tot
groot plezier van Eef en Herman, die 't meest verrast
bleken, want de anderen verzekerden allemaal,
<ins class="corr" id="corr35" title="Niet in Bron.">&bdquo;</ins>dat ze 't wel hadden zien aankomen.&rdquo;</p>

<p>'t Was 'n onbeschrijfelijke herrie. Léo haalde
Champagne, en Flip en Bernard zetten 'n &bdquo;lang
zullen ze leven&rdquo; in, tot meneer van Slooten met
z'n glas in de hand ons begon toe te spreken, eenvoudig
en hartelijk.</p>

<p><span class="pagenum" title="187">&nbsp;</span><a id="p_187"></a></p>

<p>Hij hoopte dat moeder, hoewel er nog niet officieel
om haar toestemming gevraagd was, net zoo
ingenomen zou zijn met haar aanstaanden schoonzoon,
als hij en zijn vrouw 't waren met hun
aanstaande schoondochter, die ze al zóóveel jaren
kenden, dat 't hun niet moeielijk zou vallen, haar
als een eigen dochter in hun kring op te nemen.
Wel waren we allebei nog erg jong, zoodat er van
trouwplannen vooreerst nog wel niets zou komen,
maar dat jong-zijn was 'n kwaal, die er met den
dag op verbeterde! Wij hadden zooveel jeugdherinneringen
samen en zoo ruimschoots de gelegenheid
gehad elkaar te leeren kennen, dat hij geen
vrees koesterde voor 'n verbintenis als de onze,
die uit geen enkele andere overweging kón zijn
voortgekomen, dan uit wederzijdsche zuivere genegenheid,
waar 't ten slotte toch eigenlijk alleen
op aankwam en na onze handen plechtig in elkaar
gelegd te hebben, hief hij z'n glas op om te drinken
op ons geluk, waarin ze zich allen oprecht
verheugden.</p>

<p>'t Klonk zoo spontaan, zoo echt hartelijk-gemeend,
dat we allen onder den indruk waren en bléven
tot er afscheid genomen werd.</p>

<p>&bdquo;Mag ik morgen en alle verdere dagen, die ik
nog in de stad ben, vroeg komen en héél lang
blijven, om zooveel mogelijk aan m'n meisje te
<span class="pagenum" title="188">&nbsp;</span><a id="p_188"></a>hebben, mevrouw,&rdquo; vroeg Huib zich naar moeder
overbuigend.</p>

<p>&bdquo;Natuurlijk, beste jongen. Je zult altijd welkom
zijn,&rdquo; en moeder kuste hem, zooals ze 't Flip gedaan
zou hebben......</p>

<p>Nu, Huib houdt haar wel aan haar woord!</p>

<p>'s Morgens, soms onder 't ontbijt al, hoor ik
z'n fluitje en komt hij over 't hekje klimmen,
waarna ik natuurlijk onmiddellijk overeind vlieg
en de serre-deuren open om hem binnen te laten,
hoewel Flip beweert, dat dat engagement van
mij hem nog stijf van de rheumathiek zal maken,
tenminste als ik hem de heele vacantie door zoo op
den tocht zet. Maar zoo'n vaart zal 't wel niet
loopen.</p>

<p>Hij dreigt ons, dat hij zich ter vertroosting nu
misschien ook maar gauw 'n meisje zal aanschaffen,
want in de rol van &bdquo;overgeschoten brokje&rdquo;
heeft hij geen zin. 't Wordt wél tijd voor hem,
vinden we!</p>

<p>&bdquo;Al bijna meerderjarig man en nòg niets in 't
zicht&rdquo;, plaagt Max hem. Maar dan krabbelt Flip
terug, zegt, dat de tijden zoo verbasteren en dat
hij 't laatste jaar eigenlijk geen enkel aardig meisje
ontmoet heeft en er niet willens en wetens, zooals
Huib en de zwagers, wil invliegen. Zijn vrijheid
is hem toch wel veel waard, en dan neemt hij zich
<span class="pagenum" title="189">&nbsp;</span><a id="p_189"></a>voor, zich voorloopig nog maar met moeder tevreden
te stellen en verlaat ons met 'n:</p>

<p>&bdquo;En amuseeren jullie je nou maar verder met
de sprookjes van Andersen!&rdquo;</p>

<p>Die sprookjes van Andersen! Daar moeten Huib
en ik wat van hooren! We zouden ze samen lezen
en ze liggen dan ook altijd klaar met 'n keurig
linnen omslagje om 't teere bandje, zoodat er niets
aan kan komen, maar we hebben elkaar zooveel
te vertellen, dat we tot nog toe geen gelegenheid
tot lezen konden vinden....</p>

<p>Ons engagement is publiek. Er was geen enkele
reden 't langer geheim te houden. Natuurlijk is er
geen receptie. De kaartjes zijn eergisteren in zee
gegaan en de eerste visites bij de zusters en
zwagers en bij tante Suze hebben we gemaakt.</p>

<p>Ada, Roosje en Emmy van der Marck kwamen
ons feliciteeren, evenals nicht Georgine en de Verhooghjes,
die 't al wisten vóór ze de kaartjes
kregen!!</p>

<p>We zijn zoo gelukkig! 't Is nu alles zoo rustig,
zoo heerlijk vertrouwd tusschen Huib en mij....</p>

<p>Ik heb hem gezegd wat 'n verdriet ik gehad
heb om die praatjes over hem en Annie Westenbergh.
Hoe vreeselijk jaloersch ik was en hoe lang,
hoe héél lang ik al van hem hou. Die jaloezie
vond hij wel niet mooi, maar eigenlijk heeft hij er
<span class="pagenum" title="190">&nbsp;</span><a id="p_190"></a>me nu des te liever om. &bdquo;'t Streelt m'n ijdelheid&rdquo;,
plaagt hij.</p>

<p>'t Kapotte ringetje, waarvan ik hem vertelde,
heb ik hem op z'n dringend verzoek teruggegeven.
Hij wou 't zóó graag hebben en we dragen nu
toch ieder 'n echten verlovingsring, dus stond ik
't hem maar af, overtuigd dat 't bij hem goed bewaard
is.</p>

<p>Nu weet ik ook, dat hij me al had willen
vragen vóór hij naar Hamburg ging. 't Viel hem
hard zoo lang en zoo ver weg te moeten en geen
volkomen zekerheid te hebben, of ik van hem
hield en op hem wilde wachten. Maar hij durfde
niets zeggen, omdat ik pas zoo'n groot verdriet
gehad had en er uitzag, of ik voor niets anders
vatbaar was. Hij voelde zich nooit zóó ellendig
als dien avond toen hij afscheid kwam nemen en
Léo en Bernard op z'n eigen verzoek meekwamen,
daar hij er te veel tegenop zag, mij alleen goeiendag
te zeggen. En dan die angst toen hij hoorde,
dat ik ziek was! Hij rilde, terwijl hij zich daarin
verdiepte, maar ik troostte hem:</p>

<p>&bdquo;Kom, malle jongen! 't Was heusch zoo erg
niet met me. En nu ben ik weer zoo sterk als
'n paard!&rdquo;</p>

<p>Ik moet hem telkens beloven, dat ik zorgen
zal er even gezond uit te zien als nu, wanneer hij
<span class="pagenum" title="191">&nbsp;</span><a id="p_191"></a>in Maart&mdash;vóór mijn verjaardag, die den 19en
is&mdash;voor goed terugkomt.</p>

<p>Den 6en Januari moet hij al weer weg; vróeger
dan we eerst gedacht hadden, maar 't kan
niet anders en hoewel de teleurstelling erger is
dan ik wil laten blijken, ben ik er toch trotsch
op, dat ze hem daarginds noodig hebben, omdat
hij de aangewezen persoon is, om 't bijkantoor
van zijn vaders bankierszaak, dat in Hamburg
wordt opgericht, in orde te brengen.</p>

<p>We doen ons best nog maar niet te veel aan
die scheiding van enkele maanden te denken. We
willen wijs zijn en van 't tegenwoordige genieten.</p>

<p>Morgen begint 't nieuwe jaar.</p>

<p>'t Oude met al z'n verdriet en geluk is bijna
ten einde. Nog nooit heb ik 'n tijd beleefd, waarin
verdriet en geluk elkaar zóó afwisselden.</p>

<p>Voor Huib is 't ook 'n lang en 'n moeilijk jaar
geweest, en toch is 't ons beiden zoo lief....</p>

<p>Vanavond komen de zusters en zwagers hier.
We zullen de klok van twaalf niet afwachten,
zooals andere jaren, maar moeder wil toch even
alle kinderen om zich heen hebben, ondanks die
ééne ledige plaats....</p>

<p>Wat vader wel zeggen zou van den <em class="g">nieuwe</em>,
die er is bijgekomen?</p>

<p>Hij hield zoo van Huib. Hij zou er zeker blij
<span class="pagenum" title="192">&nbsp;</span><a id="p_192"></a>om zijn en net als moeder de overtuiging hebben,
dat hij 't Piepkuikentje aan geen trouwere
handen zou kunnen overgeven....</p>

<p>Samen zitten we bij 't vuur, Huib en ik.</p>

<p>'n Groote bouquet van witte rozen en seringen,
die Liesje en Bobbie ons gisteren zijn komen
brengen, geurt er op tafel. 't Is al donker. Buiten
sneeuwt 't en er waait 'n ijzige noordoosten wind.
Maar 'n sombre dag als deze deert ons niet. Wij
zitten hier veilig, hand in hand, en luisteren naar
't loeien van den wind in den schoorsteen en zien
elkaar aan, zwijgend met stralende oogen, vol
vertrouwen, dat 't goed en mooi zal blijven tusschen
ons, wát er ook gebeurt.</p>

<div class="deco" style="width: 186px;">
 <img src="images/deco.png" width="186" height="32" alt="decoratieve illustratie" />
</div>

<p><span class="pagenum" title="193">&nbsp;</span><a id="p_193"></a></p>

<h2 class="ls1"><a id="BESLUIT">BESLUIT.</a></h2>

<hr class="chbegin" />

<p>'t Is einde Maart, en 't kleine van der Marckje,
dat tegen dien tijd z'n komst op 't wereldtooneel
had aangemeld, werd op den eersten lentedag geboren
en is nu ruim 'n week oud.</p>

<p>Tot groote vreugd van ouders en grootouders,
is 't 'n jongetje! Willem heet 't, naar z'n
grootvader van der Marck, maar we zeggen:
Willy.</p>

<p>'t Is 'n heerlijk, dik molletje met pikzwart
haar, blauwe oogjes en doddige, dikke knuistjes,
waar 't aldoor mee ligt te wriemelen als 't wakker
is.</p>

<p>Bé en Aad zijn vreeselijk trotsch op hun zoon,
die zich dan ook voorbeeldig gedraagt, weinig
huilt en veel slaapt, en z'n moedertje maakt 't
zoo goed, als maar eenigszins mogelijk is en heeft
gisteren zelfs al even mogen opzitten van den
dokter.</p>

<p>Huib, die sinds eenige dagen terug is&mdash;hij
<span class="pagenum" title="194">&nbsp;</span><a id="p_194"></a>kwam den 18en, den dag vóór m'n twintigsten
verjaardag thuis&mdash;is gisteren voor 't eerst meegeweest,
om kennis te maken met z'n kleine neefje
en was er zóó over uit, dat Bé, die anders doodsbang
voor haar zoontje is, hem toestond 't kleine
witte pakje even van de verpleegster over te
nemen, om te voelen hoe zwaar Willy-tje wel
was!</p>

<p>Toen Huib met 'n heel benauwd gezicht
verklaarde: &bdquo;Kolossaal, wat 'n jongen al&rdquo;, kenden
haar trots en blijdschap geen grenzen, maar
Roosje, die er ook bij tegenwoordig was, gaf Huib
beneden 'n standje.</p>

<p>&bdquo;Schandelijk kan jij jokken. Hoe kôn je 't
kind nu zwaar vinden! 't Weegt net zeven pond!&rdquo;</p>

<p>En daarop bekende Huib eerlijk, dat hij dit
leugentje-om-bestwil niet had durven binnenhouden,
om Bé niet te beleedigen, en gingen we op
zijn verzoek allebei met hem mee, om 'n rammelaar
voor Willy te koopen. De tantetjes hadden
zich zoo vermoeid met jurkjes en schortjes te borduren
en hij wou ook iets geven als rechtgeaard
oom. Dát is hij!</p>

<p>&bdquo;Oom Huib&rdquo; is zeer in de gratie. De kinderen
van Floor nemen hem zóó in beslag als we er
komen, dat ik niets aan hem heb en Eefje, die
we de vorige week in Amsterdam opzochten,
<span class="pagenum" title="195">&nbsp;</span><a id="p_195"></a>gaf volgens groote Eef blijken hem nog te herkennen.</p>

<p>Ze zitten er allergezelligst, Eef en Herman op
hun bovenhuisje, en ze halen hun hart op aan
't groote stadsleven, genieten van mooie concerten
en komedies, waar ze door hun verblijf in Indië
den laatsten tijd zoo geheel van waren verstoken.
Eef ziet er, tot moeders onuitsprekelijke verlichting,
veel beter uit en is weer met ijver aan 't
pianospelen, wat ze daarginds heelemaal had laten
varen, en kleine Eefje zit met groote oogen te luisteren
als haar moeder bezig is en vindt 't heerlijk met
haar kleine vuistjes op de toetsen te slaan, als
Eef of Herman haar bij de piano brengen.</p>

<p>Mijn lessen bij <span xml:lang="fr">monsieur Durand</span> zijn opgehouden.
Tot eind Februari ben ik nog bij hem gebleven,
en genoot ik van de prettige manier, waarop
hij eenige Fransche schrijvers met me behandeld
heeft. Daar had ik meer aan, nu ik toch niet van
plan was verder te studeeren, dan aan al die
droge <span xml:lang="fr">grammaire</span>, vond hij.</p>

<p>Tegenwoordig ga ik heel plichtmatig tweemaal
in de week naar de kookschool en geeft Huib
me verder les in literatuur enz.</p>

<p>Het spijt me zoo, dat ik geen talent heb voor
viool of zang, maar Huib beweert, dat 't hem niets
kan schelen, omdat ik veel van muziek houd en z'n
<span class="pagenum" title="196">&nbsp;</span><a id="p_196"></a>pianospel daarom toch wel op prijs weet te stellen.</p>

<p>&bdquo;Had ik maar 'n stem als Annie Westenbergh,<ins class="corr" id="corr36" title="Niet in Bron.">&rdquo;</ins>
zeg ik dan om hem woedend te maken, want hij
kán niet goed hebben, dat ik hem met haar
plaag.</p>

<p>&bdquo;Dat je me niet genoeg kende om te begrijpen,
dat ik van niemand anders dan van jou hield&rdquo;,
zegt hij nu, vergetend, dat hij 'n tijdje geleden
juist beweerde, mij des te liever te hebben om
mijn jaloezie, die ik toch onmogelijk had kunnen
voelen, als ik niet net als zooveel anderen, van
de veronderstelling was uitgegaan, dat Annie
hem lang niet onverschillig was.</p>

<p>Men zegt wel eens dat wij vrouwen onlogisch
zijn, maar hoe moet ik de redeneering van mijn
eigen man dan wel vinden?</p>

<p><em class="g">Mijn eigen man</em>, zoo leuk-deftig klinkt dat,
al is 't nog wel wat voorbarig, want vóór 't
volgende voorjaar zullen we wel niet trouwen.</p>

<p>Maar langer wil Huib niet wachten.</p>

<p>&bdquo;Dan ben ik bijna zes- en jij één-en-twintig!
Dán zou ik meenen, dat we toch wel oud genoeg
zijn om gelukkig met elkaar te worden&rdquo;, verkondigt
hij, en dat heeft niemand hem nog tegengesproken.</p>

<p>Ik geloof zelfs niet, dat meneer en mevrouw
van Slooten groote bezwaren zouden maken, als
<span class="pagenum" title="197">&nbsp;</span><a id="p_197"></a>we op éérder aandrongen, maar we laten 't om
moeder. Ze zou 't niet tegenhouden, och nee.
&bdquo;<span xml:lang="fr">Une mère c'est l'abnégation</span>&rdquo;, is haar lijfspreuk,
die ze altijd trouw in practijk heeft gebracht,
maar 't zou wreed zijn, terwille van háár
niet 'n jaartje geduld te hebben. Dat is Huib
volkomen met me eens.</p>

<p>De volgende maand verhuizen we. Dan zijn we
geen buren meer. O, 't zal 'n héél ding zijn, voor
ons allemaal, maar vooral voor moeder..... We
laten hier zooveel lieve herinneringen achter...
Maar 't moet mòet.</p>

<p>'t Is 'n klein, geriefelijk huis, vlak bij Floor en
Max, waar we gaan wonen, en in die buurt zijn
meer dergelijke huizen in aanbouw.</p>

<p>&bdquo;Geknipt voor ons,&rdquo; vindt Huib, die wel weet,
dat ik mijn nieuwe leven liefst niet te ver van
moeder af zou beginnen.</p>

<p>Hij is zoo goed en zoo fijngevoelig, en ik heb
zoo'n wijd vertrouwen in hem. Wat 'n heerlijke
brieven schreef hij me van uit Hamburg; die brachten
me tot de ontdekking, dat hij me nog beter
begrijpt dan ik mezelf begrijpen kan......</p>

<p>Aan mijn uitzet ben ik begonnen, zoo gauw 't
bewuste schortje voor Bé's kindje af was. 't Is zoo'n
prettig werk, en ik heb tijd genoeg om 't meeste
er aan zelf te doen. 't Lijkt me zoo heerlijk, als alles
<span class="pagenum" title="198">&nbsp;</span><a id="p_198"></a>in ons huisje later 'n eigen geschiedenis hebben zal!</p>

<p>&bdquo;De strootjes voor 't nest,&rdquo; noemde Vader vroeger
al de dingen, die Bé en Aad in hun engagementstijd
kregen en zelf bijeensleepten.</p>

<p>Wij hebben ook al verscheiden strootjes!</p>

<p>Huibs boekenkast en piano, om met de voornaamste
te beginnen, en dan al de huishoudelijke cadeaux,
die ik op m'n verjaardag kreeg!</p>

<p>'n Theetafel en theestoof met een ouderwetschen
koperen ketel, 'n ontbijtservies en 'n beeldig damasten
tafellaken met een ontwerp van vlinders
en vier-en-twintig servetten met 't zelfde motief;
zóó mooi, dat ik 't nooit zal durven gebruiken, want
ik zou danig uit m'n humeur raken als iemand er
op morste!</p>

<p>Van Huib kreeg ik...... m'n zilveren ringetje
onherkenbaar terug. 't Oude ringetje maakt nu de
achterzijde uit van 'n zilveren ring met 'n bovenstuk
van juweelen.</p>

<p>&bdquo;O, Huib, 't is veel te mooi voor mij,&rdquo; protesteerde
ik half, maar hij zei, dat 't volstrekt niet
waar was, als ik tenminste geen plannen koesterde
dezen ring in 'n bui van vertwijfeling weer met
de nagelschaar te bewerken! Dat heb ik hem op
m'n eerewoord moeten beloven, en ik denk dat ik
die belofte wel zal kunnen houden.</p>

<p>Op 't oogenblik sta ik in onze serre op hem te
<span class="pagenum" title="199">&nbsp;</span><a id="p_199"></a>wachten, gekleed en gereed voor onze dagelijksche
wandeling.</p>

<p>'t Is zulk heerlijk weer; zóó zoel, of 't al voor
goed lente was!</p>

<p>&bdquo;Net weer om voor je plezier 'n beetje op 'n
stoep te gaan zitten huilen,&rdquo; zooals Eef dat vroeger
eens uitdrukte.</p>

<p>In ons tuintje knoppen al enkele heesters en
de crocussen bloeien: 'n heele rij gele en enkele
witte en paarse. 't Gras wordt er met den dag
groener, en 's avonds, tegen zonsondergang komt
er 'n merel fluiten......</p>

<p>O, ik verheug me zoo op 't voorjaar en den
zomer. Wat 'n verrukkelijken tijd zullen we
hebben!</p>

<p>Hè, wat is dat? Ik deins terug, want tegen de
serre-deur vliegt 'n keitje.</p>

<p>Daar is Huib!</p>

<p>Ik doe de deuren open en treed hem tegemoet.</p>

<p>&bdquo;Wat stond-je daar toch te peinzen? Schrikte
je, meisje? Ben je heusch 'n klein beetje van me
verschrokken?&rdquo; plaagt hij met z'n handen op m'n
schouders.</p>

<p>Maar ik zie lachend naar hem op en plaag
terug:</p>

<p>&bdquo;Welnee, je bent al over je tijd. Je hadt er
veel eerder moeten zijn met dat mooie weer.&rdquo;</p>

<p><span class="pagenum" title="200">&nbsp;</span><a id="p_200"></a></p>

<p>&bdquo;Wat, ben ik te laat? Maar dat kán niet,
ik ben toch dadelijk van kantoor naar huis gekomen,&rdquo;
en hij haalt zijn horloge uit. &bdquo;Eén heele
minuut te laat, ik vraag je nederig excuus, maar
laten we de schade dan alsjeblieft zoo gauw mogelijk
inhalen,&rdquo; stelt hij voor, z'n hand door m'n
arm stekend, en vroolijk wuivend naar moeder,
die boven voor 't raam zit, stappen we 't
tuintje door, gaan dan den stillen, zonnigen buitenweg
op, jubelend om de heerlijke dagen, die komen
gaan.</p>

<div class="deco" style="width: 186px;">
 <img src="images/deco.png" width="186" height="32" alt="decoratieve illustratie" />
</div>

<div class="TNbox break">
<a id="correctie"></a>

<h2>Overzicht aangebrachte correcties</h2>

<p>De volgende correcties zijn aangebracht in de tekst:</p>

<table summary="correcties in tekst">
  <thead>
    <tr><th>Plaats</th><th>Bron</th><th>Correctie</th></tr>
  </thead>
  <tbody>
    <tr><td class="td2"><a href="#corr1">Blz. 11</a></td><td class="td4">&rdquo;</td><td class="td4">[<i>Verwijderd.</i>]</td></tr>
    <tr><td class="td2"><a href="#corr2">Blz. 26</a></td><td class="td4">vindt</td><td class="td4">vind</td></tr>
    <tr><td class="td2"><a href="#corr3">Blz. 30</a></td><td class="td4">[<i>Niet in Bron.</i>]</td><td class="td4">&rdquo;</td></tr>
    <tr><td class="td2"><a href="#corr4">Blz. 32</a></td><td class="td4">&bdquo;</td><td class="td4">[<i>Verwijderd.</i>]</td></tr>
    <tr><td class="td2"><a href="#corr5">Blz. 33</a></td><td class="td4">[<i>Niet in Bron.</i>]</td><td class="td4">&rdquo;</td></tr>
    <tr><td class="td2"><a href="#corr6">Blz. 34</a></td><td class="td4">vredes&nbsp;naam</td><td class="td4">vredesnaam</td></tr>
    <tr><td class="td2"><a href="#corr7">Blz. 54</a></td><td class="td4">ze</td><td class="td4">te</td></tr>
    <tr><td class="td2"><a href="#corr8">Blz. 54</a></td><td class="td4">[<i>Niet in Bron.</i>]</td><td class="td4">&rdquo;</td></tr>
    <tr><td class="td2"><a href="#corr9">Blz. 54</a></td><td class="td4">Eifeltoren</td><td class="td4">Eiffeltoren</td></tr>
    <tr><td class="td2"><a href="#corr10">Blz. 61</a></td><td class="td4">twaalf&nbsp;uurtje</td><td class="td4">twaalfuurtje</td></tr>
    <tr><td class="td2"><a href="#corr11">Blz. 63</a></td><td class="td4">[<i>Niet in Bron.</i>]</td><td class="td4">,</td></tr>
    <tr><td class="td2"><a href="#corr12">Blz. 66</a></td><td class="td4">[<i>Niet in Bron.</i>]</td><td class="td4">-</td></tr>
    <tr><td class="td2"><a href="#corr13">Blz. 71</a></td><td class="td4">[<i>Niet in Bron.</i>]</td><td class="td4">,&rdquo;</td></tr>
    <tr><td class="td2"><a href="#corr14">Blz. 76</a></td><td class="td4">[<i>Niet in Bron.</i>]</td><td class="td4">&rdquo;</td></tr>
    <tr><td class="td2"><a href="#corr15">Blz. 85</a></td><td class="td4">woedenste</td><td class="td4">woedendste</td></tr>
    <tr><td class="td2"><a href="#corr16">Blz. 86</a></td><td class="td4">Aad</td><td class="td4">Ada</td></tr>
    <tr><td class="td2"><a href="#corr17">Blz. 99</a></td><td class="td4">pikdonder</td><td class="td4">pikdonker</td></tr>
    <tr><td class="td2"><a href="#corr18">Blz. 104</a></td><td class="td4">qu&nbsp;'on</td><td class="td4">qu'&nbsp;on</td></tr>
    <tr><td class="td2"><a href="#corr19">Blz. 108</a></td><td class="td4">Piepkuikenje</td><td class="td4">Piepkuikentje</td></tr>
    <tr><td class="td2"><a href="#corr20">Blz. 116</a></td><td class="td4">[<i>Niet in Bron.</i>]</td><td class="td4">&rdquo;</td></tr>
    <tr><td class="td2"><a href="#corr21">Blz. 124</a></td><td class="td4">n</td><td class="td4">'n</td></tr>
    <tr><td class="td2"><a href="#corr22">Blz. 130</a></td><td class="td4">kostbaaar</td><td class="td4">kostbaar</td></tr>
    <tr><td class="td2"><a href="#corr23">Blz. 130</a></td><td class="td4">[<i>Niet in Bron.</i>]</td><td class="td4">,</td></tr>
    <tr><td class="td2"><a href="#corr24">Blz. 132</a></td><td class="td4">didxyour</td><td class="td4">did&nbsp;your</td></tr>
    <tr><td class="td2"><a href="#corr25">Blz. 134</a></td><td class="td4">[<i>Niet in Bron.</i>]</td><td class="td4">&rdquo;</td></tr>
    <tr><td class="td2"><a href="#corr26">Blz. 134</a></td><td class="td4">[<i>Niet in Bron.</i>]</td><td class="td4">&rdquo;</td></tr>
    <tr><td class="td2"><a href="#corr27">Blz. 141</a></td><td class="td4">[<i>Niet in Bron.</i>]</td><td class="td4">&rdquo;</td></tr>
    <tr><td class="td2"><a href="#corr28">Blz. 149</a></td><td class="td4">poper</td><td class="td4">popel</td></tr>
    <tr><td class="td2"><a href="#corr29">Blz. 157</a></td><td class="td4">borburen</td><td class="td4">borduren</td></tr>
    <tr><td class="td2"><a href="#corr30">Blz. 169</a></td><td class="td4">[<i>Niet in Bron.</i>]</td><td class="td4">&bdquo;</td></tr>
    <tr><td class="td2"><a href="#corr31">Blz. 172</a></td><td class="td4">enz&nbsp;'n</td><td class="td4">en&nbsp;z'n</td></tr>
    <tr><td class="td2"><a href="#corr32">Blz. 179</a></td><td class="td4">lageschoentjes</td><td class="td4">lage schoentjes</td></tr>
    <tr><td class="td2"><a href="#corr33">Blz. 180</a></td><td class="td4">k</td><td class="td4">'k</td></tr>
    <tr><td class="td2"><a href="#corr34">Blz. 185</a></td><td class="td4">[<i>Niet in Bron.</i>]</td><td class="td4">&rdquo;</td></tr>
    <tr><td class="td2"><a href="#corr35">Blz. 186</a></td><td class="td4">[<i>Niet in Bron.</i>]</td><td class="td4">&bdquo;</td></tr>
    <tr><td class="td2"><a href="#corr36">Blz. 196</a></td><td class="td4">[<i>Niet in Bron.</i>]</td><td class="td4">&rdquo;</td></tr>
  </tbody>
</table>
</div>

</body>
</html>
